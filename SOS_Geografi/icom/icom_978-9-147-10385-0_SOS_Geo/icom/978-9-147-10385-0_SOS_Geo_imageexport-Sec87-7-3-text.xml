<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec87-7-3-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>Ett landskap som består av vidsträckta grässlätter kallas stäpp. Stäpp finns i torra områden i de södra delarna av den tempererade zonen. Där är det för torrt för att det ska kunna växa träd. Stora stäpper finns i Asien och Australien. I Nordamerika kallas stäppen för prärie, och i Sydamerika kallas den för pampas. Stäppområden finns också i tropikerna mellan öknen och savannen.</p><p>Stäppens jord är bördig och klimatet passar bra för spannmåls­odling. Därför har en stor del av jordens stäpper odlats upp. Ungefär tio procent av jordens befolkning bor i stäppområden.</p></chunk-body></chunk>