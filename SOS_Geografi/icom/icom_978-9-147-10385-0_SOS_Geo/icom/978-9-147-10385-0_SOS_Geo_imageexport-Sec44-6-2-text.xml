<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec44-6-2-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>Vid ekvatorn stiger alltså luften, det försvinner luft från markytan. Vid vändkretsarna är det tvärtom, där rasar kall luft ner. Vart ska denna luft ta vägen? Jo, den söker sig mot ekvatorn och det skapas en vind, en vind som blåser från högtrycken vid vändkretsarna in mot lågtrycken vid ekvatorn.</p><p>Vindar blåser alltid från områden med högt lufttryck till områden med lågt lufttryck. Högtrycken vid vändkretsarna och lågtrycken vid ekvatorn ligger ungefär på samma ställe hela tiden. Det innebär också att vindarna stadigt kommer att blåsa i samma riktning.</p></chunk-body></chunk>