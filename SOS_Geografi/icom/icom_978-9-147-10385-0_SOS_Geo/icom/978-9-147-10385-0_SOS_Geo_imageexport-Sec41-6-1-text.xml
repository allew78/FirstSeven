<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec41-6-1-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><!--unsuppressed--><div class="fact"><p>Solen värmer jordytan. Det mesta av solstrålningen passerar rakt igenom atmosfären och värmer upp land och hav. Den värme som jordytan ger ifrån sig hindras sedan av atmo­sfären från att stråla ut i rymden. Utan atmosfär skulle jordens medeltemperatur vara –18 grader istället för +15 grader. Främst är det vattenångan i troposfären som hindrar värmen att försvinna.</p></div><object id="Sec41-image-29" mimetype="image/png" idref="SOS_Geografi_0024_9789147103850_art_r1"><caption>Atmosfärens skikt. </caption></object><p>Kurvan visar temperaturen.</p><p>Tänk dig en skön sommardag. Vädret är klart, klockan är tolv och solen står högt på himlen. Det är mycket varmt. Tänk dig sedan en vinterdag i januari, inte ett moln på himlen och solen skiner. Klockan är tolv nu också, men det är 25 grader kallt. Att det är så mycket kallare på vintern beror förstås på att solen står lågt på himlen, den är precis över horisonten. Dessutom är dagarna korta, så solens strålar hinner inte värma upp jordytan.</p><object id="Sec41-image-30" mimetype="image/png" idref="SOS_Geografi_0024_9789147103850_art_r2"><caption>En härlig sommardag. Solen står högt och värmer land och vatten.</caption></object><p>Vid ekvatorn står solen däremot högt på himlen varje dag, och dag och natt är ungefär lika långa hela året. Solstrålarna passerar rakt igenom atmosfären och värmer effektivt upp jordytan.</p></chunk-body></chunk>