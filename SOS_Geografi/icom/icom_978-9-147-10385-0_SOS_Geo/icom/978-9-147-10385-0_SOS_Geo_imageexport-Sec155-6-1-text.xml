<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec155-6-1-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>Det vanligaste jordbruket i olika delar av världen har varit att en familj endast haft ett litet markområde att odla. Då har skörden bara räckt till mat åt familjen. De har inte fått något överskott att sälja och därför inga inkomster. Då har de inte kunnat köpa eller byta sig till andra varor. Det kallas självhushåll.</p><object id="Sec155-image-101" mimetype="image/png" idref="SOS_Geografi_0084_9789147103850_art_r1"><caption>Under många hundra år har bönderna i Filippinerna byggt odlingsterrasser och underhållit dem noga. När man odlar våtris på sluttningarna måste marken vara terrasserad, annars stannar inte vattnet kvar.</caption></object><p>Men alla familjer behöver köpa vissa varor, till exempel tyg och redskap. Därför strävar alla bondehushåll efter att få så stora skördar att det blir överskott de kan sälja. Då kan de kanske också få råd att köpa bättre utsäde att så på fälten. På så sätt kan de få större skördar. Allt större del av bondehushållen i världen kan numera sälja varor på marknaden, åtminstone under goda år. <span class="page_start" id="d104640e3187"/>Många säljer nästan allt som skördas. Sedan köper de vad de själva behöver, också matvaror. De har marknadsinriktad produktion, de odlar för avsalu, för att sälja. </p><p>Men det kan vara svårt att få en större skörd så att man har något att sälja. Det måste finnas tillräckligt med vatten för växter och djur. Åkermarken måste räcka till, vara bördig och lätt att bearbeta. Växtsjukdomar och skadedjur, till exempel gräshoppor, måste bekämpas. I många tusen år har bondehushållen i hela världen försökt finna bättre sätt att använda marken för att få större och säkrare skördar.</p></chunk-body><metadata-set-container xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><metadata-set about-idrefs="d104640e3187" class="page_start"><properties><property property-name="name"><value>85</value></property></properties></metadata-set></metadata-set-container></chunk>