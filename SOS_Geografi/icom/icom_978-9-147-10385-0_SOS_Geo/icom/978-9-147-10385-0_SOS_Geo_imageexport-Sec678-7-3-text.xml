<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec678-7-3-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>Den 11 mars 2011 inträffade en våldsam jordbävning strax utanför den japanska kusten. Jordbävningen uppmättes till 9,1 på Richterskalan, ett av de högsta värden som någonsin registrerats. Det häftiga skalvet, som varade i mer än två minuter, följdes av flera mycket kraftiga efterskalv. Men ändå var det i stort sett inga hus som rasade ihop och väldigt få människor som dödades. Japan är ett rikt land, och husen är byggda med avancerad teknik för att kunna stå emot jordbävningar. Huvudstaden Tokyo ligger på gränsen mellan den filippinska, den eurasiska och den nordamerikanska plattan. Med ojämna mellanrum inträffar mer eller mindre kraftiga jordbävningar, så alla japaner är förberedda på att det kan hända när som helst.</p><object id="Sec678-image-323" mimetype="image/png" idref="SOS_Geografi_0332_9789147103850_art_r1"><caption>Den enorma tsunamin förstörde det mesta som kom i dess väg. Men husen i Japan är byggda för att stå emot kraftiga jordbävningar och en del klarade även den våldsamma tsunamin. </caption></object><p>Men ingen hade räknat med den enorma tsunami som jordbävningen orsakade. Trots att en tsunamivarning gjorde att de flesta hann sätt sig i säkerhet dödades mer än 20 000 människor av den väldiga vågen som svepte med sig allt i sin väg. </p></chunk-body></chunk>