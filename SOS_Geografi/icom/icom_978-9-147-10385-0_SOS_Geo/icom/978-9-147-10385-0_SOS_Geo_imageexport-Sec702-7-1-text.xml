<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec702-7-1-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>Vid ett möte i Arktiska rådet på Grönland hösten 2008 enades länderna om att följa FN:s regler från 1994 för att komma överens om gränserna. Enligt FN har alla länder rätt till en ekonomisk zon på 200 sjömil (knappt 400 km) utanför kusten. När de ekonomiska zonerna överlappar varandra delas den gemensamma delen på mitten.</p><p>Men riktigt så enkelt är det inte. Alla kontinenter sticker ut en bit i havet under havsytan. Denna del av kontinenterna kallas shelfen och tillhör respektive land ovanför havsytan. Shelferna kan vara ganska stora, hela Nordsjön är en enda stor shelf.</p><p><object id="Sec702-image-329" mimetype="image/png" idref="SOS_Geografi_0342_9789147103850_art_r1"/>Ryssland hävdar att landets shelf fortsätter ända upp till Nordpolen och att Nordpolen alltså tillhör Ryssland. Detta godkänner inte de övriga länderna med intressen i Arktis. Kampen om Arktis kommer säkert att fortsätta under lång tid framöver.</p></chunk-body></chunk>