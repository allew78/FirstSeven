<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec190-7-2-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>Städerna fick stor dragningskraft. Där fanns inte bara arbete utan också affärer, utbildning och nöjesliv. Stadsbefolkningen ökade fort. I Sverige bodde 30 procent av befolkningen i städer och större orter år 1930. År 1980 bodde mer än 80 procent där. </p><!--unsuppressed--><div class="concept"><p>Urbanisering</p><p>=</p><p>när städerna växer och allt större andel av invånarna bor i städer.</p></div><p>I andra delar av världen började industrialiseringen senare och så gjorde också urbaniseringen. Det finns länder där stadstillväxten kom igång först på 1980-talet. Men där växer städerna otroligt snabbt. I de största städerna i u-länderna (se kartan på sidan 99) ökar befolkningen med mer än en halv miljon människor varje år. </p><p>Nu bor hälften av alla människor i världen i städer. </p></chunk-body></chunk>