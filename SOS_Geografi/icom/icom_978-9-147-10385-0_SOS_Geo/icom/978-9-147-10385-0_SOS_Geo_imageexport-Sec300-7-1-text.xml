<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec300-7-1-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>Skogen avverkas alltså om och om igen. I norra Sverige växer träden långsamt, och där är skogsbrukscykeln 70–80 år. I Småland är det inte så kallt, och där är den omkring 60 år. Det är viktigt att plantera ny skog på alla områden som avverkats. Skogen är en tillgång, en resurs, som ska förnyas, och skogsbruk är därför mycket likt jordbruk. Marken och växtligheten måste vårdas så väl att skördarna inte minskar för varje gång som området avverkas.</p><object id="Sec300-image-165" mimetype="image/png" idref="SOS_Geografi_0153_9789147103850_art_r3"/><object id="Sec300-image-166" mimetype="image/png" idref="SOS_Geografi_0153_9789147103850_art_r2"/><object id="Sec300-image-167" mimetype="image/png" idref="SOS_Geografi_0153_9789147103850_art_r1"><caption>Plantering av gran och tall bör ske så snart som möjligt efter det att den gamla skogen avverkats. Då blir det ingen konkurrens med gräs, ormbunkar och lövsly, som annars snabbt växer upp på en mark som avverkats. Vid planteringen används ett specialverktyg som gör hål i marken och släpper ned plantan till rätt djup.</caption></object><p>Avverkning i tropiska skogar handlar ofta om att man hugger ner och avlägsnar skogen. Det planteras ingen ny skog. I stället används marken till bete eller plöjs upp till åkermark. Då är det inte tal om skogsbruk.</p></chunk-body></chunk>