<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec610-6-5-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>Den viktigaste orsaken till att jorden blir varmare verkar alltså vara utsläppen av växthusgaser. Andelen växthusgaser i atmosfären har ökat sedan industrialismen startade på 1700-talet. Men ökningen har varit snabbast under senare år. Från 1970 har till exempel halten koldioxid ökat med 80 procent.</p><p>Även om växthusgaserna är viktigast, finns det andra faktorer som också påverkar klimatet. Mängden vattenånga och partiklar i atmosfären och hur vi utnyttjar marken har stor betydelse.</p><!--unsuppressed--><div class="fact"><p class="title">Partiklar</p><p>Partiklar bildas i bilmotorer och vid förbränning, särskilt av kol. Partiklarna hindrar solljuset att nå jordytan och bidrar också till att det bildas mera moln. Effekten blir att temperaturen sänks. Renas utsläppen kan det betyda att det blir varmare.</p></div></chunk-body></chunk>