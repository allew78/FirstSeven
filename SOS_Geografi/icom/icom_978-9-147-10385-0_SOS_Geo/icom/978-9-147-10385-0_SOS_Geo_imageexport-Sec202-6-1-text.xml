<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec202-6-1-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>De tre diagrammen visar produktionen av mat 2005-2007 i några länder (år 2000=100). Vi har räknat ut hur mycket det blir för varje invånare om det fördelas helt rättvist (produktionen delat med folkmängd).</p><!--unsuppressed--><div class="fact"><p class="title">1. två rika länder</p></div><object id="Sec202-image-121" mimetype="image/png" idref="SOS_Geografi_0108_9789147103850_art_r2"/><!--unsuppressed--><div class="fact"><p class="title">2. tre länder i asien</p></div><object id="Sec202-image-122" mimetype="image/png" idref="SOS_Geografi_0108_9789147103850_art_r1"/><p>Världens befolkning ökar med nära 80 miljoner varje år. Produktionen av mat måste öka lika mycket. Det gör den också. Fisket ökar (se förra avsnittet) och världens jordbruksproduktion ökar. Men det betyder inte att det finns tillräckligt med mat åt alla, varje dag. Det är stora skillnader mellan olika delar av världen, och det kan vara stora skillnader mellan olika år. Hundratals miljoner människor får inte tillräckligt med mat. Därför måste jordbruksproduktionen öka fortare än vad befolkningen gör.</p><p>I diagrammen kan du se hur världens livsmedelsproduktion varierade under några år. I rika länder är det inte så stora variationer från år till år. Se diagram 1. De flesta av de rika länderna ligger i den tempererade zonen, där risken för katastrofal torka eller förödande översvämningar är mycket liten. Där rasar inga stora inbördeskrig som gör det omöjligt att arbeta på landsbygden. Om skörden något år skulle bli mindre än vanligt så finns det reservlager av spannmål att ta av. Antalet invånare ökar långsamt, och de allra flesta har tillräckligt med pengar för att kunna köpa den mat de behöver. Bara en till två procent av alla hungrande människor bor i rika länder.</p></chunk-body></chunk>