<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec639-7-2-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>Men värst är situationen i Asien. I Indiens huvudstad New Delhi är luften direkt farlig för hälsan under hälften av årets dagar. Då borde invånarna stanna inne och inte gå ut. Största delen av föroreningarna kommer från mindre fordon med två eller tre hjul och rykande tvåtaktsmotorer. Gatorna är trånga. Alla samsas på samma väg, från åsnekärror till bussar, och trafiken står ofta helt stilla.</p><!--unsuppressed--><div class="concept"><p>Visste du att…</p><p>16 av världens 20 mest förorenade städerligger i Kina.</p></div><p>De stora städerna i Kina har ungefär samma problem. På grund av den snabba ekonomiska utvecklingen har allt fler kineser fått råd att skaffa bil. I början av 2000-talet ökade antalet bilar i Peking med mer än 1000 varje dag! Avgaserna från trafiken och röken från de många kolkraftverken gör luften svår att andas i många av Kinas städer. Kanske dör så många som 380 000 av luftföroreningar varje år.</p><!--unsuppressed--><div class="fact"><p class="title">Luftföroreningar från motorer</p><p>Kväveoxider är irriterande för luftvägarna och bidrar till försurningen.</p><p>Kolmonoxid tar syrets plats på de röda blodkropparna och det kan leda till kvävning.</p><p>Kolväten kan vara cancerframkallande.</p><p>Partiklar kan fastna i lungorna och orsaka andningsproblem och lungcancer.</p></div></chunk-body></chunk>