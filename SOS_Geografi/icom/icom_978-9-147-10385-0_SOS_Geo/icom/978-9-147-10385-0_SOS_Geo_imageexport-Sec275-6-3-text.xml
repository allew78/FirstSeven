<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec275-6-3-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><object id="Sec275-image-157" mimetype="image/png" idref="SOS_Geografi_0142_9789147103850_art_r1"><caption>Grus är en resurs som inte kommer tillbaka om den tas bort. Till skillnad från skog som växer upp igen. Grus måste användas sparsamt.</caption></object><p>Under istiden förde isälvarna med sig mängder med grus och sand som hamnade på havsbottnen utanför iskanten. När isen smälte bort höjde sig landet och havsbottnen blev en del av landskapet. De områden som består av grus och sand är inte någon bra jordbruksmark, men grus och sand är användbart till mycket annat.</p><p>Grus ingår i betong, men används också i parker och trädgårdar, bland annat till grusgångar. Även sand finns i betong. Sand används dessutom vid stensättning av gator och torg och inte minst i sandlådor.</p></chunk-body></chunk>