<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec659-6-17-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>Hållbar utveckling innebär också att jordens resurser ska fördelas på ett rättvist sätt. Idag lever mer än en miljard människor på mindre än en dollar om dagen, de är extremt fattiga. Med denna fattigdom följer också undernäring, de flesta av dessa fattiga människor får inte tillräckligt med mat.</p><object id="Sec659-image-313" mimetype="image/png" idref="SOS_Geografi_0320_9789147103850_art_r1"><caption>Kvinnliga småföretagare i byn Sadapur i Bangladesh vid ett möte i byns kreditförening. Där kan de själva bestämma vem som ska få låna pengar av föreningen. Dessa så kallade mikrolån som bara ges till kvinnliga småföretagare har visat sig vara ett effektivt sätt att minska fattigdomen.</caption></object><p>Fattigdomen finns till största delen i de minst utvecklade länderna, 65 procent lever i sju länder med stora befolkningar: Kina, Indien, Kongo, Bangladesh, Indonesien, Pakistan och Etiopien. Men värst är situationen i Afrika, i länderna söder om Sahara. Där har fattigdomen ökat under senare delen av 1900-talet och i början av 2000-talet. Orsaken är framförallt de många krig och konflikter som varit i området.</p><object id="Sec659-image-314" mimetype="image/png" idref="SOS_Geografi_0320_9789147103850_art_r2"><caption>Skylten på en marknad i Nigeria gör reklam för mikrolån.</caption></object><p>När människor inte kan skaffa mat för dagen åt sig och sina barn drabbas de av undernäring. Undernäringen gör att de inte orkar arbeta så mycket, de får lättare olika sjukdomar, barnen orkar inte gå i skolan (om det finns någon) och deras utveckling kan störas.</p></chunk-body></chunk>