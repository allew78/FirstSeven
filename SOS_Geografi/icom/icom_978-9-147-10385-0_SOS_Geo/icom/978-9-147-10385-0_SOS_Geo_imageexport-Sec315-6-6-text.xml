<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec315-6-6-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>Fattiga länder med mycket tropisk skog, framför allt i Afrika, exporterar timmer till rika industriländer som behöver råvaror till sina skogsindustrier. Även skogrika och glesbefolkade länder i andra delar av världen säljer mycket skogsprodukter. Finland har stor export till folkrika länder i Västeuropa, Canada säljer både timmer och skogsprodukter till USA, och Ryssland exporterar mycket till det folkrika men skogfattiga Indien.</p><!--unsuppressed--><div class="extra"><!--Dissolved section xml:id=Sec316
role=p_h_extra_title
css:color=device-cmyk(0,0,0,1)
css:font-weight=600
css:font-style=normal
css:font-size=12pt
css:text-transform=uppercase
css:margin-right=0pt
css:hyphens=auto
css:margin-top=22.65pt
css:margin-bottom=5.65pt
css:text-decoration-line=none
css:page-break-before=auto
css:text-align=center
css:direction=ltr
css:font-family=Adobe Garamond Pro
css:text-align-last=center
renderas=sect6--><p class="title">HALLSTA – ETT PAPPERSBRUK MED STOR EXPORT</p><p>Asmirs jobb är att övervaka en av pappersmaskinerna i Hallsta. Han måste rycka in om papperet börjar trassla på den väldiga rullen.</p><p><object id="Sec316-image-175" mimetype="image/png" idref="SOS_Geografi_0160_9789147103850_art_r1"/>Hallsta ligger i den lilla orten Hallstavik vid norra Upplandskusten. Bruket ägs av Holmen som är en stor skogskoncern. Den har även ett pappersbruk utanför Norrköping och äger också mycket skog.</p><p>I Hallsta produceras framför allt papper till tidningar, tidskrifter och böcker. Det mesta av råvaran är granved som kommer från skogarna i den delen av Svealand. Till tidningspapper används också returpaper.</p><p>Tillverkningen i Hallsta omfattar två processer. Först gör man mekanisk massa. Stora maskiner mal då ner träflis till en vattnig gröt, pappersmassa. Därefter pressas och torkas massan till papper i stora pappersmaskiner. Nästan oändliga pappersark rullas upp på enorma rullar. Sedan kan man skära papperet i de format som kunderna önskar.</p><p>Kunderna är stora tidnings- och boktryckerier, både i Sverige och utomlands. Både Tyskland och Storbritannien köper mer papper från Hallsta än vad kunderna i Sverige gör.</p><p>Efterfrågan på tidningspapper har minskat. Därför gör Hallsta numera mycket mindre av sådant enkelt papper och i stället mer papper till böcker och dyrare tidskrifter. Det krävs väldigt mycket energi, framför allt när maskinerna mal sönder träet, men också när den blöta massan ska torkas till papper. Vid malningen utvecklas en oerhörd värme, och vid torkningen bildas het ånga. Men man leder iväg värme och varmvatten och använder det som fjärrvärme i bostäderna i Hallstavik.</p><p>Mer än hälften av alla som har arbete i trakten jobbar med anknytning till Hallsta bruk. På själva bruket arbetade 735 personer år 2012 och många andra är sysselsatta i Hallstavik därför att bruket finns där. Därför är det mycket viktigt för hela området att Hallsta kan fortsätta att tillverka pappersprodukter, även när efterfrågan på tidningspapper minskar.</p><!--End dissolved section
    --></div></chunk-body></chunk>