<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec587-7-1-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><object id="Sec587-image-280" mimetype="image/png" idref="SOS_Geografi_0287_9789147103850_art_r1"><caption>25	tröskor skördar soja-bönor på en enormt stor gård i västra Brasilien. Det mesta av skörden exporteras som kreatursfoder till Europa. Detta är mycket modernt jordbruk.</caption></object><p>Brasilien har mycket stora naturtillgångar. Det är världens näst största producent av järnmalm, och där bryts också en rad metaller som används tillsammans med järn för att framställa stål av högsta kvalitet. Från gruvindustrin kommer även mycket aluminium, koppar och tenn, guld och diamanter. Utanför kusten utvinns olja och naturgas. Andra viktiga tillgångar är vattenkraft och biobränslen, som gör att Brasilien inte behöver använda så mycket fossila bränslen. Landet är det mest industrialiserade i Sydamerika. Jordbruket kan ge tillräckligt med livsmedel till alla i landet, och mycket mer mark skulle kunna användas som åker. I inlandet finns enorma betesmarker.</p><p><object id="Sec587-image-281" mimetype="image/png" idref="SOS_Geografi_0287_9789147103850_art_r2"/>De flesta vuxna i Brasilien är läskunniga (se faktarutan på s. 290), och sjukvården är ganska bra, åtminstone för dem som har råd att betala för den. Brasilien har på många sätt goda förutsättningar att utvecklas så att invånarna får det allt bättre. Det ligger nu på plats åtta bland världens rikaste länder. </p></chunk-body></chunk>