<?xml version="1.0" encoding="UTF-8"?>
<chunk xmlns="http://www.infinitaslearning.com/namespaces/ICoM" class="html-book-text"
    id="978-9-147-10385-0_SOS_Geo_imageexport-Sec14-6-3-text">
    <chunk-body xmlns:css="http://www.w3.org/1996/css"
        xmlns:icom="http://www.infinitaslearning.com/namespaces/ICoM"
        xmlns:xlink="http://www.w3.org/1999/xlink" xmlns:tr="http://transpect.io">
        <p>Den frågan har du säkert fått många gånger. Och har du bara en klocka som går rätt är det
            ju inte så svårt att svara. Innan det fanns klockor bestämdes tiden med hjälp av
            solur.</p>
        <p>Det var förstås inte så praktiskt, speciellt inte molniga dagar. Men egentligen visar
            också en modern klocka solens läge. Klockan tolv på dagen står solen rakt i söder på
            norra halvklotet, och då är den också högst upp på himlen. Men eftersom jorden snurrar
            runt hela tiden vänder den olika delar mot solen. Det gör att klockan är tolv vid olika
            tillfällen på olika ställen på jorden. </p>      
        <p>Om du vill ta reda på vad klockan är på olika platser i världen kan du använda en karta
            över de olika tidzonerna. Jorden är indelad i tjugofyra olika tidzoner. För att bestämma
            skill­naden i tid mellan två platser utgår du från den så kal­lade nollmeridianen.
            Nollmeridianen är en tänkt linje från Nordpolen till Sydpolen. Den går genom en liten
            ort utanför London som heter Greenwich. Sverige ligger öster om Greenwich. Om klockan är
            12.00 i Greenwich är den en timma senare i Sverige, alltså 13.00. På Grönland som ligger
            väster om Greenwich är klockan tre timmar tidigare på dagen det vill säga 9.00 på
            morgonen. Tidsskillnaden mellan Sverige och Grönland blir fyra timmar (1+3).</p>
		 <object id="Sec14-image-11" mimetype="image/png"
            idref="SOS_Geografi_0011_9789147103850_art_r1">
            <caption>Tidzonerna är inte helt raka utan följer nationsgränserna. Det är förstås bra
                om ett land kan ha samma tid. UTC står för Universal Time Coordinated som är den
                internationella tidsbestämningen med hjälp av atomur.</caption>
        </object>	
		<object id="Sec14-image-12" mimetype="image/png"
            idref="SOS_Geografi_0011_9789147103850_art_r2">
            <caption>Jordens tidzoner. Orter som ligger på olika sidor om datumgränsen har inte
                samma datum. </caption>
        </object>	
    </chunk-body>
</chunk>
