<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec675-6-3-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>Vissa områden i världen drabbas mer eller mindre ofta av jordbävningar, tsunamis och vulkanutbrott. Det beror på att jordskorpan inte är så fast och stabil som det kan verka, utan är uppdelad i ett antal kontinentalplattor som sakta rör på sig. På vissa platser glider plattorna ifrån varandra, och då väller magma upp i den spricka som bildas. Det här sker på havets botten och är en ganska stillsam process.</p><object id="Sec675-image-320" mimetype="image/png" idref="SOS_Geografi_0330_9789147103850_art_r1"><caption>Jordbävningar och vulkanutbrott inträffar i gränsområdena mellan olika plattor.</caption></object><p>Men om plattorna glider ifrån varandra på ett ställe måste de krocka någon annanstans, annars skulle jordklotet växa och bli större. När två plattor krockar pressas den ena plattan ned under den andra. Där plattorna krockar är vulkanutbrott och jordbävningar vanliga.</p><!--unsuppressed--><div class="fact"><p class="title">Richterskalan</p><p>Hur kraftig en jordbävning är anges med hjälp av Richterskalan. Skalan börjar på noll. Skakningar under två känns oftast inte alls. En ökning med ett steg på Richterskalan innebär en 30 gånger kraftigare jordbävning. De kraftigaste jordbävningar som mätts upp har legat kring 9.</p></div></chunk-body></chunk>