<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec687-7-1-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><object id="Sec687-image-327" mimetype="image/png" idref="SOS_Geografi_0336_9789147103850_art_r1"><caption>Canada 1998: Stora delar av elnätet gick inte att reparera utan fick rivas ner och byggas upp på nytt.</caption></object><p>I början av januari 2005 drabbades norra Europa av en monsterstorm. Den fick namnet Gudrun och var kanske det värsta ovädret i Sverige i modern tid. På en dag blåste lika mycket träd ner som normalt avverkas på ett helt år. Träden ramlade över el- och telefonledningar, vägar och järnvägar. Telekommunikationerna bröts, och elnäten slutade fungera. Flera människor dog i stormen. Men stormen visade också hur sårbart samhället är. 730 000 hushåll blev utan ström, och många fick klara sig utan el mer än en månad efter stormen. Många som bodde ute på landsbygden hade varken el, telefon eller vatten under lång tid.</p></chunk-body></chunk>