<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec222-6-1-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><object id="Sec222-image-128" mimetype="image/png" idref="SOS_Geografi_0118_9789147103850_art_r1"><caption>Jordskorpan är tjockast under höga berg och tunnast på havets botten. Den består av en övre del som kallas kontinentalskorpa och en undre del som kallas oceanskorpa.</caption></object><p>Under jordskorpan ligger ett skikt som kallas för manteln. Manteln är ungefär 300 mil tjock och består nästan enbart av fast material. Bara i den översta delen finns flytande magma, som är en smält blandning av olika bergarter. På grund av värmen från jordens inre rör sig materialet i manteln, och dessa rörelser påverkar jordskorpan.</p><p>Längst in i jordklotet finns kärnan. Temperaturen i kärnan är hög, kanske upp mot 5000 grader. Jordens kärna fungerar ungefär som ett gigantiskt kärnkraftverk där värmen kommer från radioaktiva ämnen som faller sönder. Kärnan består till största delen av järn och nickel och är mycket tung. Den har en yttre flytande del och en inre del som är fast.</p></chunk-body></chunk>