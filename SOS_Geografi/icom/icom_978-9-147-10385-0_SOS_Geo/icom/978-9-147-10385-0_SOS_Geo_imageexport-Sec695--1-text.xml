<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec695--1-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>Arktis kallas området kring jordens nordpol. Ordet arktis kommer från grekiskans arktos som betyder björn. Det syftar på stjärnbilden Stora Björn som står rakt i norr på stjärnhimlen.</p><p>Klimatforskarna har konstaterat att temperaturen stiger snabbare i Arktis än i övriga världen. Kanske kommer Norra ishavet att vara isfritt på sommaren redan om tjugo år. Det ställer förstås till problem, inte minst för isbjörnar och andra djur som lever på isen. Men det skapar också nya möjligheter. Det blir lättare att leta efter olja, gas och mineraler, och världens fiskeflottor kan finna nya fiskevatten. Det kan också betyda att nya och kortare sjövägar öppnas mellan jordens kontinenter.</p></chunk-body></chunk>