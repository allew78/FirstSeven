<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec450-6-4-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><object id="Sec450-image-228" mimetype="image/png" idref="SOS_Geografi_0222_9789147103850_art_r1"><caption>Autoliv ligger alldeles invid motorvägen E 20 genom Västergötland, och alla transporter till och från fabriken sker med lastbil. På bilden är fabriksbyggnaden till ­vänster. Safety Center syns till höger. Där sker mycket av forskningen och utvecklingen av nya produkter. Ringen är en testbana.</caption></object><p>På 1950-talet fanns inte säkerhetsbälten i bilarna. Men två bröder i ­Vårgårda, Stig och Lennart Lindblad, började göra säkerhetsbälten som ­bestod av ett brett band som satt snett över bröstet. Sedan utvecklades bältena och blev bättre och bekvämare. På 1960-talet kom rullbältet, som är den modell som används än idag. Så småningom blev det också lag på att bälten måste finnas i alla bilar. Företaget Autoliv växte snabbt och satsade på att sälja säkerhetsutrustning också i andra länder. Autoliv köpte därför upp andra företag i Europa, Amerika och Asien.</p><!--unsuppressed--><div class="fact"><p class="title">GLOBALISERING – VAD  ÄR  DET?</p><p><em>Global</em> betyder “över hela världen” eller “mellan många länder”. <em>Globalisering</em> innebär att allt mer handel, kontakter och andra verksamheter sker mellan många länder i olika delar av världen.</p></div><p>Idag är Autoliv ledande i världen när det gäller bilsäkerhet. Företaget utvecklar och tillverkar säkerhetsbälten och krockkuddar som måste finnas i alla bilar. Autoliv är numera en koncern med mer än 50 000 anställda i fabriker och på försäljningskontor i nästan alla delar av världen. Huvudkontoret ligger i Stockholm, och det stora fabriksområdet i Sverige finns fortfarande i Vårgårda, sju mil öster om Göteborg. Autoliv samarbetar med världens största bilföretag när nya bilmodeller ska tas fram. Det är ett företag med global verksamhet. </p><p><span class="page_start" id="d104640e8204"/>Vid Autoliv i Vårgårda arbetar ca 625 personer. Drygt 250 av dem är ingenjörer som arbetar med att konstruera och testa nya produkter, för en stor del av Autolivs verksamhet där består av forskning och utveckling.</p><p>Ungefär hälften av dem som arbetar på fabriken bor i Vårgårda. De övriga pendlar med tåg eller bil från andra orter upp till 70 kilometer bort. Autoliv har stor betydelse för alla i trakten, eftersom företaget är en av de två största arbetsgivarna i Vårgårda kommun. Var tionde yrkesverksam i kommunen arbetar på Autoliv. </p><!--unsuppressed--><div class="concept"><p>Pendlare</p><p>kallas den som bor i en ort men arbetar i en annan och varje dag reser fram och tillbaka mellan orterna.</p></div><object id="Sec450-image-229" mimetype="image/png" idref="SOS_Geografi_0223_9789147103850_art_r1"><caption>Det krävs många krock­tester för att utveckla en bils säkerhet. På Safety Center kan olika typer av krocktester göras. Här testas krockkuddarnas funktion vid en frontalkrock. I bilen sitter dockor med mätinstrument som visar hur kraften i krocken påverkar passagerarna.</caption></object><p>Kraven på bilarnas säkerhet ökar hela tiden, och för varje ny bilmodell krävs allt fler säkerhetssystem för att skydda de åkande. Fler ingenjörer ­kommer troligen att få arbete i Sverige. Däremot minskar antalet anställda som arbetar med tillverkning och montering. Allt mer av sådant arbete flyttar företaget till länder där lönerna är lägre än i Sverige, och där många nya biltillverkare sätter igång med bilproduktion, till exempel till Kina, Indien, Polen, Sydkorea och Mexico. </p></chunk-body><metadata-set-container xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><metadata-set about-idrefs="d104640e8204" class="page_start"><properties><property property-name="name"><value>223</value></property></properties></metadata-set></metadata-set-container></chunk>