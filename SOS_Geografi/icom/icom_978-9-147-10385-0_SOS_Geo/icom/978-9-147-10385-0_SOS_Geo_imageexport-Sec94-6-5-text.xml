<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec94-6-5-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>Kring jordens båda poler är klimatet arktiskt. Det betyder långa, kalla och mörka vintrar. Solen visar sig inte på flera månader, och temperaturen i luften kan sjunka ner mot –50 grader. Men ett arktiskt klimat betyder också ljusa sommarmånader då solen är uppe hela dygnet. Den når dock inte särskilt högt över horisonten, så även på sommaren är det kyligt. Snön och isen reflekterar en stor del av solljuset, som då inte kan värma upp landytan. Den kalla luften bildar ett högtryck som stoppar lågtrycken från söder och därför regnar och snöar det väldigt lite.</p><object id="Sec94-image-60" mimetype="image/png" idref="SOS_Geografi_0051_9789147103850_art_r1"/><object id="Sec94-image-61" mimetype="image/png" idref="SOS_Geografi_0051_9789147103850_art_r2"><caption>Arktis kallas området kring Nordpolen. Kartan visar Arktis på sommaren. Då är bara en del av Norra ishavet täckt av is. På vintern är i stort sett hela havet täckt av is.</caption></object><p>Antarktis är en kontinent vid Sydpolen som täcks av en gigantisk inlandsis.</p></chunk-body></chunk>