<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec409-6-3-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>Centrum i en ort har alltid varit en mötesplats och en handelsplats. Numera lockar stormarknader och externa köpcentrum mängder av kunder till städernas utkanter. De mindre affärerna i centrum har svårt att konkurrera med ett sådant köpcentrum, där affärer och matställen vanligen är större och ligger under samma tak. Där är det varmt och skönt att gå omkring, särskilt när det är regnigt och blåsigt. Dessutom är varorna oftast billigare i ett köpcentrum, eftersom lokalhyrorna är mycket lägre där.</p><object id="Sec409-image-212" mimetype="image/png" idref="SOS_Geografi_0204_9789147103850_art_r1"><caption>Gallerian mitt i Stockholm.</caption></object><p>De som bor i staden och dess omgivningar åker inte så ofta in till centrum för att handla och för att träffas, och affärsägare, planerare och politiker är bekymrade över det. En åtgärd kan då vara att bygga tak mellan affärskvarteren. Då bildas inomhusgator med kaffebarer och serveringar ”utomhus”  året om. Där kan man ströva runt i en mysigare miljö och kanske träffa bekanta, och då kan det vara lönande för affärerna där att ha öppet också på kvällar och helger. Sådana centrala affärsgator ”inomhus” kallas gallerior och kan också finnas vid stora underjordiska tunnelbanestationer.</p></chunk-body></chunk>