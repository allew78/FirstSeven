<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec183-7-2-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>I alla länder finns också mer tättbefolkade områden. Där är marken mera bördig och där kan människor oftast finna så mycket vatten som de behöver. De allra flesta bor på slätter, ofta vid stora floder, där det allra mesta av marken är uppodlat. Vid kuster och stora floder har det funnits goda transportleder och handeln har blivit allt viktigare. Det var också bra lägen för fabriker när länderna började industrialiseras från 1800-talet och framåt. </p><!--unsuppressed--><div class="fact"><p class="title">Hur många bor i städerna?</p><p>Det är inte så lätt att säkert säga vilka städer som är störst i världen. Det är inte självklart var gränsen ska dras runt en stor stad med många förstäder. När du letar i böcker och på Internet efter uppgifter om folkmängden i stora städer kan du därför hitta olika siffror för en och samma stad. Olika siffror kan också bero på att de gäller för olika år.</p></div><object id="Sec183-image-112" mimetype="image/png" idref="SOS_Geografi_0099_9789147103850_art_r1"><caption>Världens mest tättbefolkade områden och de tio största stadsområdena år 2010.</caption></object><p>I Västeuropa, nordöstra USA, Japan, östra Kina och Indien har mycket stora städer vuxit upp, och de binds samman av täta nät av järnvägar och motorvägar. Utanför storstäderna har det byggts mängder av förorter. Städerna har nästan vuxit ihop med varandra och de bildar enorma storstadsområden. På kartan kan du se var världens allra största städer ligger.</p><!--unsuppressed--><div class="fact"><p class="title">Världens största tätbygder</p><p>1.	Östra Kina – Japan</p><ol class="arabic" start-index="2"><li><p>Indien – Bangladesh</p></li><li><p>Västra, södra och ­mellersta Europa</p></li><li><p>Nordöstra USA</p></li></ol></div></chunk-body></chunk>