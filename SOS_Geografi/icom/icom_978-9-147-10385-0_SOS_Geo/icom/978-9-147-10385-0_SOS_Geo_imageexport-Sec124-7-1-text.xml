<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec124-7-1-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>Nordvästra Europa är ett av de ganska få områden i världen där det mycket sällan är brist på vatten under längre perioder. Vi svenskar räknar med att det alltid ska komma vatten när vi vrider på kranen eller spolar på toaletten. Under en torr sommar kan det bli förbjudet att bevattna gräsmattor och kanske också åkrar i någon del av Sverige. Men ett sådant förbud gäller sällan mer än någon vecka.</p><p>Färskvattnet är grundvatten som pumpas upp eller ytvatten från sjöar och vattendrag. När befolkningen ökar och allt fler industrier växer upp behövs allt mer vatten. Då räcker kanske inte längre det vatten som finns i närheten, utan vatten måste hämtas längre bort. Men det är viktigt att inte använda mer grundvatten än vad som fylls på när det regnar och när snön töar.</p><!--unsuppressed--><div class="fact"><p class="title">Vattenanvändning i Sverige</p><p>Jordbruk	65 procent</p><p>Industri	25 procent</p><p>Hushåll	10 procent</p><p>Konstbevattning av åkrar är mycket ovanligt i Sverige.</p></div><!--suppressed,  sec1--></chunk-body></chunk>