<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec407-6-1-extra"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>Detta är en del av en medelstor stad. I stadens utkant ligger dels en stormarknad med två mataffärer, dels en stormarknad med en mängd butiker som säljer många andra varor.</p><p>I området har också byggts många stora fackhandelsvaruhus. Vart och ett av dem säljer ett speciellt slags varor, till exempel byggvaror eller elektronikvaror eller möbler eller bilar. Nästan alla dessa varuhus ingår i någon fackhandelskedja (som Elgiganten, Sängvaruhuset, Team Sportia, Bilkompaniet, Matthuset). Det betyder att varuhus inom samma kedja finns i många andra orter i Sverige, kanske också i utlandet. Här är det bara en enda fackhandel som inte ingår i en sådan omfattande kedja.</p><p>I det här exemplet finns flera varuhus som säljer samma slags varor. De konkurrerar med varandra, och för kunderna betyder det att det är lätt att gå runt i nära­liggande varuhus och jämföra priser och modeller. </p><p><object id="Sec407-image-211" mimetype="image/png" idref="SOS_Geografi_0203_9789147103850_art_r1"/>Ett externt köpcentrum ligger alltid vid stora utfarter och har tusentals parkeringsplatser.</p></chunk-body></chunk>