<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec118-7-1-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>Sjöar och floder är förstås viktiga för att de kan förse oss med vatten, och vid sjöar och vattendrag har människan bott sedan urminnes tider. På den tiden det inte fanns några vägar var båtresor på floden det enda transportsättet. Handelsvägar uppstod mellan orter vid floderna och även till samhällen ute vid kusterna.</p><p>Floderna är fortfarande viktiga transportleder. I Europa är båttrafiken på stora floder som Rhen och Donau livlig. Det finns ett stort antal kanaler och slussar som gör det möjligt att transportera gods kors och tvärs över den europeiska kontinenten på ett billigt sätt.</p></chunk-body></chunk>