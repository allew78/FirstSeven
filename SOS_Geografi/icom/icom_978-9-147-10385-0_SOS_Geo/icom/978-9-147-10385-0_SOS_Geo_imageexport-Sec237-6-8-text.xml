<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec237-6-8-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><object id="Sec237-image-140" mimetype="image/png" idref="SOS_Geografi_0126_9789147103850_art_r1"><caption>Delar av staden Kiruna med gruvområdet i bakgrunden.</caption></object><p>Under berget Kirunavaara finns världens största underjordiska järnmalmsgruva. Brytningen startade i början på 1900-talet med ett dagbrott. Hela bergets topp bröts bort och blev till en stor grop. Brytningen fortsatte sedan under jord i gruvgångar. Den så kallade malmkroppen är världens största, och 2010 hade gruvgångarna kommit ner 1 300 meter under Kirunavaaras gamla topp.</p><!--unsuppressed--><div class="fact"><p class="title">Ripberget</p><p>Kirunavaara är samiska och betyder ripberget. Kiruna betyder ripa,som är en vanlig fågeli fjällen.</p></div><p>Malmkroppen lutar snett nedåt, in under staden Kiruna. Malmen bryts genom att tunnlar borras in i berget. Sedan borras hål i taket på tunnlarna och fylls med dynamit. Dynamiten detoneras (sprängs) på natten, malmen rasar ner och transporteras sedan bort. När malmen är borta rasar en del av berget ner och fyller igen gruvgångarna. Detta gör att marken ovanför spricker, och sprickorna närmar sig nu bebyggelsen i Kiruna.</p><!--unsuppressed--><div class="fact"><p class="title">Laxsjön</p><p>Luossavaara betyder laxberget. Berget ligger vid Luossajaure som betyder laxsjön.</p></div></chunk-body></chunk>