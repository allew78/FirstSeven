<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec317-7-1-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>Sverige är ett av de fyra länder i världen som säljer mest skogsprodukter. Framför allt exporterar vi papper, bräder och träskivor. Finland och Canada är Sveriges starkaste konkurrenter på världsmarknaden. Skogsindustrin svarar för ungefär 12 procent av alla pengar som Sverige får in genom att exportera varor. Det mesta säljer vi till de länder i Europa som inte har så mycket skog som vi, men som har fler invånare och behöver mer papper. </p><!--unsuppressed--><div class="fact"><p class="title">Länder som Sverige säljer mest skogs­produkter till: </p><p>1. Tyskland</p><p>2. Storbritannien</p><p>3. Italien</p><p>4. Frankrike</p><p>Alla dessa länder är rika, har stor befolkning och stor efterfrågan på papper, förpackningsmaterial och material av trä till husbyggande.</p></div></chunk-body></chunk>