<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec596-7-1-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>I ett så vidsträckt land finns det förstås mycket av viktiga malmer och energiråvaror. Ingenstans i världen bryts så mycket kol som i Kina och förekomsterna kan räcka i flera hundra år. Men kolet är av dålig kvalitet och ger mycket <span class="page_start" id="d104640e11344"/>föroreningar. I Kina spelar fossila bränslen en ännu större roll än i Brasilien och Indien (se diagram s. 286). Mycket av godstrafiken på de kinesiska järnvägarna består av vagnar som är lastade med kol.</p><p><object id="Sec596-image-287" mimetype="image/png" idref="SOS_Geografi_0293_9789147103850_art_r1"/>Fram till 1970-talet hade Kina nästan inga kontakter med andra länder. Det kommunistiska partiet styrde landet och ansåg att kineserna skulle klara sig helt själva. Kina var då ett ytterst fattigt land och 80 procent arbetade med jordbruk.</p><p>Från 1978 har de kinesiska kommunistledarna helt ändrat sin inställning. De har uppmuntrat företag i rika länder att bygga mycket stora fabriker i städerna vid Kinas östkust. Fabrikerna ägs i många fall av kineser och utlänningar tillsammans. Där arbetar nu många miljoner kineser med ganska enkla industriarbeten till mycket låga löner. Varorna blir mycket billiga och säljs över hela världen. I de flesta svenska affärer kan du finna varor som är tillverkade i Kina. Kina exporterar också alltmer industrivaror av hög kvalitet, och sådana varor utgör en mycket större andel av exporten än i Indien. Drygt 30 procent av Kinas exportinkomster kommer från försäljning av högteknologiska produkter som mobiltelefoner, DVD-spelare och tv-apparater. Nu är det kineser som köper stora utlandsägda företag, startar verksamheter i mycket rika länder och har allt större handel med länder över hela världen.</p><!--unsuppressed--><div class="fact"><p class="title">Antal bilar tillverkade under ett år i Kina</p><p>1964 12 stycken </p><p>2002 1 miljon </p><p>2009 11 miljoner</p><p>2013 22 miljoner</p></div></chunk-body><metadata-set-container xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><metadata-set about-idrefs="d104640e11344" class="page_start"><properties><property property-name="name"><value>293</value></property></properties></metadata-set></metadata-set-container></chunk>