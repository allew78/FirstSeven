<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec311-7-2-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>Ungefär lika många arbetar i sågverken, som finns i nästan alla delar av landet. Många sågverk är små arbetsplatser med bara en eller ett par anställda. Sågverken köper upp timmer från skogsägare i trakten och säljer sedan sina produkter till kunder i närheten. Men det finns också stora sågverk som tar hand om sågtimmer från vidsträckta områden och säljer mycket av det sågade virket till utlandet.</p><p>Sågat virke säljs framför allt till snickerier och till fabriker som tillverkar träskivor och trähus. Mycket virke behövs också när man bygger och inreder hus av sten eller betong. På många orter finns stora byggvaruhus som bland annat säljer brädor till dem som vill snickra på fritiden.</p></chunk-body></chunk>