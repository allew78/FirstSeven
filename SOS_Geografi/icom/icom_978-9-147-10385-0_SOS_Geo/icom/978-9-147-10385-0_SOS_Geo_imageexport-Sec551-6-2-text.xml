<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec551-6-2-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><object id="Sec551-image-264" mimetype="image/png" idref="SOS_Geografi_0268_9789147103850_art_r2"><caption>Mer än fyra femtedelar av alla som jobbar i USA har ett serviceyrke. USA är ett postindustriellt land.</caption></object><p>USA är ett vidsträckt land, och många olika naturtillgångar finns i olika delar av landet. I USA finns därför de flesta råvaror som behövs för industrin. Men industrierna är så många och stora att USA:s egna råvaror ändå inte räcker till. Det gäller till exempel för oljan. Så USA importerar mycket olja, framför allt från Saudiarabien och andra länder vid Persiska viken, från Venezuela i Sydamerika och från Mexico. I USA används mycket mer olja och bensin än i något annat land. Det behövs framför allt till all den person- och lastbilstrafik och alla de flygförbindelser som håller samman alla delar av detta mycket vidsträckta land.</p></chunk-body></chunk>