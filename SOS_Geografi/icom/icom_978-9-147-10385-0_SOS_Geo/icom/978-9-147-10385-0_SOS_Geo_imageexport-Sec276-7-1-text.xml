<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec276-7-1-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>Singel och makadam är väldigt lika men har olika ursprung och olika användningsområden. Singel är gruskorn som har en gråaktig färg. Singel hämtas oftast ur rullstensåsar och finns i olika kornstorlekar. Kornen är rundade och används ofta i trädgårdarnas grusgångar.</p><p>Makadam består av krossat berg och finns i en mängd olika kornstorlekar, från två millimeter och uppåt. Kornen i makadam har vassa kanter och används bland annat i betong och vid vägbyggen. Medan singel finns i begränsad mängd, finns det förstås gott om berg som kan krossas.</p></chunk-body></chunk>