<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec611-7-1-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>Av de växthusgaser som kommer från mänsklig verksamhet har alltså koldioxid störst effekt på klimatet. Den största delen av koldioxidutsläppen kommer från fossila bränslen. I diagrammet kan du se utsläppens fördelning mellan kol, olja och gas. Dessa bränslen har bildats under 100-tals miljoner år genom nedbrytning av döda växter och djur djupt ner i jordskorpan. När vi nu under kort tid förbränner oljan, kolet och naturgasen kommer enorma mängder koldioxid ut i atmosfären.</p><p>Skövlingen av regnskogen bidrar också till att mängden koldioxid ökar. Varje år avverkas stora områden framförallt i Brasilien och Indonesien. Regnskogens rikliga växtlighet tar upp mycket koldioxid. När den avverkas och ingen ny skog planteras ökar därför halten koldioxid i atmosfären.</p><p><object id="Sec611-image-293" mimetype="image/png" idref="SOS_Geografi_0300_9789147103850_art_r1"/>Även vid vulkanutbrott kan enorma mängder koldioxid komma ut i atmosfären på kort tid.</p><!--unsuppressed--><div class="fact"><p class="title">Ton koldioxid per invånare 2013</p><p/><table id="Tab12"><tbody><tr><td><p>Australien</p></td><td><p>16,7</p></td></tr><tr><td><p>USA</p></td><td><p>16,1</p></td></tr><tr><td><p>Ryssland</p></td><td><p>11,6</p></td></tr><tr><td><p>Finland</p></td><td><p>9,1</p></td></tr><tr><td><p>Polen</p></td><td><p>7,6</p></td></tr><tr><td><p>Sydafrika</p></td><td><p>7,2</p></td></tr><tr><td><p>Kina</p></td><td><p>6,1</p></td></tr><tr><td><p>Sverige</p></td><td><p>4,3</p></td></tr><tr><td><p>Mexiko</p></td><td><p>3,7</p></td></tr><tr><td><p>Indien</p></td><td><p>1,6</p></td></tr></tbody></table></div></chunk-body></chunk>