<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec445--1-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>De flesta i din klass kommer nog så småningom att ha ett servicejobb. Det är den vanligaste typen av arbete i Sverige. Redan nu kommer du under terminstid dagligen i kontakt med personer som jobbar med service.</p><p>Svetsaren har ett industriarbete.</p><p>Förr var industriarbete vanligare. Men under de senaste årtiondena har maskiner och robotar tagit över allt fler arbetsmoment på fabrikerna, och antalet anställda har minskat efter hand. Många stora företag har också stängt sina fabriker i Sverige, och varorna tillverkas i stället i helt andra delar av världen.</p><p>I det här kapitlet kan du läsa mer om olika slags arbeten och om var de finns. Här står det också lite om var man kan utbilda sig om man vill fortsätta att studera efter gymnasiet.</p><p>Mycket av det som tillverkas inom industrin exporterar vi till andra länder. Därför kan du också läsa om vår utrikeshandel i det här kapitlet. </p></chunk-body></chunk>