<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec47-7-3-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><object id="Sec47-image-34" mimetype="image/png" idref="SOS_Geografi_0027_9789147103850_art_r1"><caption>Under monsunperioden hör skyfall till vardagen. Mumbai i västra Indien i juli månad.</caption></object><p>Monsunvindar är vindar som ändrar riktning med årstiden. Sådana monsunvindar är typiska för klimatet i södra Asien. De blåser åt ett håll på sommaren och åt andra hållet på vintern.</p><object id="Sec47-image-35" mimetype="image/png" idref="SOS_Geografi_0027_9789147103850_art_r2"><caption>Monsunvindarna i Sydasien på sommaren.</caption></object><p>När solen värmer de inre delarna av Asien bildas ett lågtryck på samma sätt som vid ekvatorn. Detta lågtryck breder ut sig över stora områden under sommaren. Lågtrycket gör att fuktiga vindar blåser in mot de centrala delarna av Asien. När dessa vindar kommer in över Sydasien på sommaren kan de ge enorma mängder regn.</p></chunk-body></chunk>