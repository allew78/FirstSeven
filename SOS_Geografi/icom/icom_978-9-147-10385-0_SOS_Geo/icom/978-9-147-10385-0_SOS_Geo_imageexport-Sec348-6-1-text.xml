<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec348-6-1-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><object id="Sec348-image-189" mimetype="image/png" idref="SOS_Geografi_0176_9789147103850_art_r2"/><object id="Sec348-image-190" mimetype="image/png" idref="SOS_Geografi_0176_9789147103850_art_r1"><caption>Förutom de jättestora mejerierna finns också mycket små gårdsmejerier. Den här jämtländska bonden säljer getost som framställts på det egna lilla mejeriet.</caption></object><p>Mycket av det bröd som vi äter är bakat av vete. När bonden skördat vetet transporteras det till en kvarn där det mals till mjöl. Mjöl är halvfabrikat. Det måste bearbetas mer, antingen i bagerier eller hemma i hushållen.</p><p>I Sverige finns mer än tusen bagerier. Många är små: Bagaren har en liten butik och säljer sina varor till dem som bor i den närmaste trakten. Andra har ganska många anställda och säljer färskt bröd och kakor till affärer inom ett större område. Det finns också några bagerier som är mycket stora och säljer sina varor över hela landet, till exempel de som ingår i företaget Pågen. För sådana företag är det väldigt viktigt att deras långväga leveranser fungerar. Ingen vill ju köpa gammalt bröd.</p><p><span class="page_start" id="d104640e6752"/>För femtio, sextio år sedan fanns mer än hundra mejerier i Sverige. De tog hand om den mjölk som bönderna i trakten producerade. Från mejerierna levererades sedan drickfärdig mjölk till alla små mjölkaffärer som fanns. Nu är mejerierna mycket större och färre. Nästan 90 procent av all mjölk som dricks i vårt land kommer från de fyra största mejerierna som ligger i Malmö, Jönköping, Stockholm och Umeå. På andra mejerier gör man bara ost eller olika slags youghurt. De stora mejerierna är kooperativt ägda. Störst är Arla som ägs av mer än ­8 000 mjölkbönder i Danmark och Sverige.</p></chunk-body><metadata-set-container xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><metadata-set about-idrefs="d104640e6752" class="page_start"><properties><property property-name="name"><value>177</value></property></properties></metadata-set></metadata-set-container></chunk>