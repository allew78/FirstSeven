<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec418-6-1-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><object id="Sec418-image-214" mimetype="image/png" idref="SOS_Geografi_0207_9789147103850_art_r1"><caption>Essingeleden är den stora genomfartsleden genom och runt Stockholm. Sedan vägtullar införts för att dämpa innerstadstrafiken har leden, som är avgiftsbefriad, fått ta emot ännu mer trafik. I rusningstid kan bil­arna ibland röra sig i snigelfart.</caption></object><p>Förr gick de stora genomfartslederna för bilarna rakt genom städernas centrala delar. Så är det sällan numera: Motorvägar dras utanför städerna, och ringvägar gör att biltrafiken minskar inne i centrum. </p><p>Ändå blir det ofta trångt där inne. Det är många som vill in till stan. Bilköerna rör sig långsamt och luften blir förorenad. De som har ärende i centrum kör runt och letar efter parkeringsplatser. Parkeringshus behövs i centrum, men var ska kommunen bygga dem när det inte finns några lediga tomter?</p><p>Om bussarna går tätt och busslinjer finns i alla riktningar behöver inte så många ta bilen in till stan. Men kollektivtrafiken kan aldrig bli så bra att den passar alla.</p><p>Att ordna gågator är ett sätt att förbättra trafikmiljön i centrum. Men en del affärsägare tycker att det är en försämring, för då kan de kunder som vill ta bilen inte parkera nära affärerna. </p><p>Det är nödvändigt att hela tiden tänka på hur trafiken kan underlättas och trafikmiljön på samma gång bli bättre. Det är ett arbete för kommunens trafikplanerare och en viktig uppgift för politikerna.</p></chunk-body></chunk>