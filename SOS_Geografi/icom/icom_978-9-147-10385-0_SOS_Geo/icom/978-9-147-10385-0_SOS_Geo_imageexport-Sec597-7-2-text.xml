<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec597-7-2-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p><object id="Sec597-image-288" mimetype="image/png" idref="SOS_Geografi_0293_9789147103850_art_r2"/>Kina var år 2011 världens näst rikaste land. Men om rikedomen beräknas per capita ligger landet bara på plats 84, och på välfärdslistan låg landet ännu lägre, på plats 91. Fattigdomen är inte lika utbredd nu som tidigare, och antalet fattiga är betydligt mindre i Kina än i Indien, även om Kina har större folkmängd. </p><p>Däremot är Kina fortfarande en kommunistisk enpartistat med begränsade mänskliga rättigheter, och de som har andra åsikter än partiet kan knappast föra fram dem. </p><object id="Sec597-image-289" mimetype="image/png" idref="SOS_Geografi_0294_9789147103850_art_r1"><caption><span class="page_start" id="d104640e11378"/>Brasilien och Indien har ungefär lika stora inkomster av sin export. Kina exporterar mycket mer och därför är Kinas diagram så mycket större.</caption></object><p>Numera arbetar bara 35 procent med jordbruk. Liksom i Brasilien och Indien finns stora skillnader i välstånd mellan landets olika delar. Bäst är det i storstadsområdena vid kusten. I de välmående områdena i öster finns stor efterfrågan på många slags livsmedel. Där är jordbruket mycket effektivt, även om gårdarna är små. Kinas befolkning har fördubblats sedan 1960-talet, men bönderna har kunnat öka jordbruksproduktionen så att de fortfarande kan få fram tillräckligt med baslivsmedel de flesta år. Längre inåt landet blir skördarna inte alls lika stora som på kustslätterna. </p><p>Kinas ekonomi växer otroligt fort, och landet har klättrat många steg uppåt på välfärdslistan de senaste trettio åren. Men tillväxten ger också stora problem. Bördig jordbruksmark försvinner när städer, industrier och trafikleder kräver mer mark. Allt mer vatten behövs, men vattentillgångarna kan ju inte öka. Kina har stora tillgångar på många viktiga mineral och metaller, men de räcker inte längre, och man måste importera allt mer från andra länder. Kinesiska företag letar efter olja och mineral, öppnar gruvor, köper jordbruksmark och bygger fabriker i Sydamerika, Afrika och sydöstra Asien. För Kina är det ett sätt att försäkra sig om att i framtiden få tag i tillräckligt med nödvändiga mineral och energiråvaror och även livsmedel.</p><p>Allvarligast är att miljöproblemen växer väldigt snabbt. Framför allt ökar luftföroreningarna till följd av att man använder så mycket kol, och Kina är det land i världen som släpper ut mest koldioxid. Vad som händer med luften i Kina påverkar hela jordklotet och alla människor, på olika sätt.</p><!--suppressed,  sec1--><!--suppressed,  sec1--></chunk-body><metadata-set-container xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><metadata-set about-idrefs="d104640e11378" class="page_start"><properties><property property-name="name"><value>294</value></property></properties></metadata-set></metadata-set-container></chunk>