<?xml version="1.0" encoding="UTF-8"?>
<chunk xmlns="http://www.infinitaslearning.com/namespaces/ICoM" class="html-book-text"
    id="978-9-147-10385-0_SOS_Geo_imageexport-Sec6-6-1-text">
    <chunk-body xmlns:css="http://www.w3.org/1996/css"
        xmlns:icom="http://www.infinitaslearning.com/namespaces/ICoM"
        xmlns:xlink="http://www.w3.org/1999/xlink" xmlns:tr="http://transpect.io">
        <p>1. Merkurius ligger nära solen och
            är därför svår att upptäcka. Närheten till solen gör att det blir mer än 400 grader
            varmt på dagen. På natten sjunker temperaturen till –185 grader.</p>
        <p>2. Venus är jordens närmaste granne. Venus syns ofta ensam på himlen precis innan solen
            går upp eller strax efter att solen har gått ner. Planeten lyser starkt och brukar
            kallas för morgon­stjärnan eller aftonstjärnan. </p>
        <p>3. Jorden är störst av de så kallade stenplaneterna, de som har en fast yta.</p>
        <p>4. Mars, den röda planeten, är den planet som mest liknar jorden. Den röda färgen beror
            på att marken innehåller mycket järn som har rostat. Mars är hälften så stor som jorden,
            har fyra årstider och en tunn atmosfär.</p>
        <p>5. Jupiter är den största av planeterna. Jupiter har en röd fläck, som är dubbelt så stor
            som hela jorden. </p>
        <p>6. Saturnus känns igen på sina mycket tydliga ringar. Ringarna består av damm, grus och
            stenar. Antagligen är ringarna rester av månar som krossats av planetens enorma
            dragningskraft.</p>
        <p>7. Uranus är en blågrön planet med en tjock atmosfär. </p>
        <p>8. Neptunus är en blå planet, också med en tjock atmosfär. På Neptunus blåser
            solsystemets snabbaste vindar med hastigheter på ca 500 m/sek.</p>
        <p>9. Pluto har tidigare räknats som den nionde och yttersta planeten. Men Pluto skiljer sig
            en hel del från de andra planeterna. Den är mycket mindre, och dess bana runt Solen är
            annorlunda än de andra planeternas. Därför räknas inte Pluto längre som en planet utan
            som en dvärgplanet.</p>
			<object id="Sec6-image-4" mimetype="image/png"
                idref="SOS_Geografi_0007_9789147103850_art_r1"/>
    </chunk-body>
</chunk>
