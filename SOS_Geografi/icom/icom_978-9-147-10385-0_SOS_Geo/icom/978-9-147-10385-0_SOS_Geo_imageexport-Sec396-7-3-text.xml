<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec396-7-3-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>Förr växte städerna med nya bostadsområden i ytterkanterna. Numera bygger man inte längre jättestora höghusområden och vidsträckta villaförstäder. Bebyggelsen är mer blandad och numera byggs det först och främst på lediga tomter inne i de äldre stadsdelarna, till exempel där man har rivit gamla fabriker. Det kallas att förtäta stadsbebyggelsen. En fördel med det är att de nya invånarna kan använda de affärer som redan finns där i närheten. De kan också använda den kollektivtrafik som finns och behöver kanske inte ta bilen till jobbet. Då sparas också energi i samhället.</p><!--suppressed,  sec1--></chunk-body></chunk>