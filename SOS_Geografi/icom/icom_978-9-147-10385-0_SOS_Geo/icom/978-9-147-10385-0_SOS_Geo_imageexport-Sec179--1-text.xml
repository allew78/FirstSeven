<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec179--1-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>I Sverige bor nästan 10 miljoner människor. Det låter mycket, men det finns faktiskt mer än 80 länder i världen som har fler invånare än Sverige.</p><p>  Stockholm är den största staden i Sverige. I hela storstadsområdet Stockholm bor mer än en miljon människor. De allra flesta som bor i olika delar av Sverige och kommer till Stockholm på besök tycker att det är en mycket stor stad. Men i andra delar av världen finns mycket större städer. Några har 10–15 gånger fler invånare än Stockholm.</p><p>Sveriges folkmängd ökar långsamt. I andra delar av världen ökar befolkningen mycket snabbt. Antalet invånare på jorden ökar årligen med drygt 80 miljoner – mer än åtta gånger Sveriges folkmängd, varje år!</p><p>Det här kapitlet handlar om var människorna bor och om varför befolkningen ökar så kraftigt. Det handlar också om ifall maten räcker till alla när vi blir allt fler på jorden.</p></chunk-body></chunk>