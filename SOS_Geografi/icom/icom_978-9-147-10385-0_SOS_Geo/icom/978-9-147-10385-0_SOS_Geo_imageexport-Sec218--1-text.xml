<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec218--1-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>Jordklotets yta kallas för jordskorpan och består av berg. Men om du tittar ut genom fönstret ser du antagligen att jordytan inte bara består av berg. Du kanske inte kan se något berg alls? Om du bor i Skåne kanske det inte ens finns en enda bergknalle i hela kommunen? Landskapet består istället av jord, av sand, grus och sten. Men om vi tänker oss att vi kunde ta bort allt detta lösa material från marken, då skulle landskapet bara bestå av berg. Detta berg kallas för berggrunden. </p><p>I det här kapitlet kommer du att kunna lära dig mera om berggrunden, om hur jord, sand, grus och sten har bildats och om hur landskapet omkring oss har formats. Du kan också läsa om vad vi människor använder av det som finns i jordskorpan och hur vi på det sättet förändrar landskapet.</p></chunk-body></chunk>