<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec408-7-5-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>En fördel med att bygga utanför staden är att marken är mycket billigare. Det är den viktigaste orsaken till att köpcentrum och stormarknader med olika sorters butiker växer upp i ytter­områdena. Där träffar vi också på bilfirmor med stora verkstäder och visningshallar, och där finns de stora möbelvaruhusen. Affärsägarna räknar med att det ska komma kunder från ett mycket större område än bara från själva staden. </p><p>Utanför staden ligger också partihandelsfirmornas ytkrävande lager­lokaler med varor som ska köras ut till affärerna. Det är även ett bra läge för ett tidningstryckeri med krav på stora dagliga transporter.</p></chunk-body></chunk>