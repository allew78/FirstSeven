<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec134-6-4-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><object id="Sec134-image-86" mimetype="image/png" idref="SOS_Geografi_0072_9789147103850_art_r1"><caption>Tillgångarna har beräknats per capita, alltså fördelade per invånare. </caption></object><p>Världens befolkning ökar med nästan 80 miljoner människor varje år. Därför behövs ständigt mer dricksvatten och mer vatten till jordbruket för att producera livsmedel. När fattiga länder strävar efter att utvecklas behövs mer industri, och då krävs också mycket mer vatten. När fler människor och fabriker använder mer vatten blir också mer vatten smutsigt och farligt förorenat. Världens tillgångar på rent, färskt vatten kommer att minska.</p><object id="Sec134-image-87" mimetype="image/png" idref="SOS_Geografi_0072_9789147103850_art_r2"><caption><span class="page_start" id="d104640e2772"/>Överallt är det kvinnornas uppgift att hämta vatten. Här har en ny och djupare brunn borrats utanför en by i Chad i inre Afrika. De unga kvinnorna hoppas att de nu alltid ska finna vatten när de sänker ner sina vattenhinkar.</caption></object><p>En människa måste ha 20–50 liter vatten varje dag för att dricka, laga mat, hålla rent och för toalettbesök. Vatten måste finnas varje dag, och det måste vara rent vatten, drickbart vatten varje dag. Annars blir människorna sjuka. År 2010 uppskattade FN att omkring 1,1 miljarder människor inte fick tillräckligt med rent vatten. Dubbelt så många saknade sanitet (toalett) och avlopp. Kartan visar att det är mycket ont om rent vatten i en del länder, främst i Afrika och Asien.</p><!--unsuppressed--><div class="fact"><p class="title">Tillgång till säkert vatten är en rättighet</p><p>I en rapport från FN 2007 står att tillgång till rent vatten borde betraktas som en grundläggande rättighet. Regeringar borde erkänna det genom att låta alla invånare få tillgång till minst 20 liter rent vatten varje dag. De människor som inte har råd med det borde få vattnet gratis.</p></div></chunk-body><metadata-set-container xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><metadata-set about-idrefs="d104640e2772" class="page_start"><properties><property property-name="name"><value>73</value></property></properties></metadata-set></metadata-set-container></chunk>