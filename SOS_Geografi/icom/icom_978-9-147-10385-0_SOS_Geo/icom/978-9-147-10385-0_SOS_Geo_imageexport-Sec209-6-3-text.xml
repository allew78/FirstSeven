<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec209-6-3-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><!--unsuppressed--><div class="fact"><p class="title">Spannmålspriserna varierar</p></div><object id="Sec209-image-125" mimetype="image/png" idref="SOS_Geografi_0112_9789147103850_art_r2"/><object id="Sec209-image-126" mimetype="image/png" idref="SOS_Geografi_0112_9789147103850_art_r1"><caption>Priset på ris och vete kan förändras mycket snabbt på världsmarknaden. I internationell handel anges priserna i amerikanska dollar.</caption></object><p>Det finns många orsaker till att maten blir dyrare på världsmarknaden. En orsak är att många bönder odlar mer av grödor som inte är mat och som de får mer betalt för. Sådana grödor är till exempel oljepalmer som ger vegetabilisk olja, och sockerrör som inte bara ger socker utan också etanol. Etanol är ett biobränsle som kan ersätta bensin. En annan orsak är att fler bönder odlar djurfoder, eftersom efterfrågan på kött hela tiden ökar, och då behövs ju mer foder. I en del länder minskar därför odlingen av ris och andra baslivsmedel. Brist på spannmål på världsmarknaden kan också bero på att det varit torka eller annat olämpligt väder i flera av de stora spannmålsländerna, till exempel i Australien eller Argentina. Men då blir det vanligen mycket större skördar nästa år, och då kan lagren fyllas på igen.</p></chunk-body></chunk>