<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec288-6-2-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>Jordens skogar hotas också av den globala uppvärmningen. När klimatet blir varmare får en del redan torra områden ännu mindre regn. Då ökar faran för skogsbränder, och när marken är torr kan inte nya träd växa upp efter en brand. Detta är redan nu ett stort problem i länderna kring Medelhavet. </p><p><object id="Sec288-image-160" mimetype="image/png" idref="SOS_Geografi_0148_9789147103850_art_r1"/>En skog som växer tar upp stora mängder av växthusgasen koldioxid. När skogen brinner i en skogsbrand eller eldas för att laga mat avges istället koldioxiden till atmosfären och ökar på växthuseffekten. För att inte öka utsläppen av koldioxid måste samma mängd skog som eldas upp ersättas genom plantering av ny skog. Jordens skogar är mycket viktiga när det gäller att minska luftens halt av koldioxid. Tillsammans binder de mer koldioxid än vad som finns i atmosfären. För att den globala uppvärmningen ska kunna minskas måste skogarnas yta öka, inte minska.</p></chunk-body></chunk>