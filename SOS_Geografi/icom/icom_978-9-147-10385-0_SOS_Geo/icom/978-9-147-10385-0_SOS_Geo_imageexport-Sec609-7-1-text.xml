<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec609-7-1-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p><object id="Sec609-image-292" mimetype="image/png" idref="SOS_Geografi_0299_9789147103850_art_r2"/>Men de senaste 100 åren har jordens medeltemperatur ökat med nästan en hel grad. Jämfört med tidigare förändringar är det en mycket snabb ökning. Särskilt snabb var ökningen de 12 åren fram till 2010. 11 av dessa var de varmaste sedan mätningarna startade i mitten på 1800-talet.</p><p>Så gott som alla forskare och politiker är idag överens om att utsläppen av växthusgaser är den viktigaste orsaken till att klimatet förändras och att det blir varmare. Hur mycket varmare beror på hur bra vi lyckas med att minska utsläppen av växthusgaser. Om inget görs kan medeltemperaturen i värsta fall stiga med hela sex grader fram till år 2100. Det skulle innebära en katastrof för jorden och dess invånare.</p></chunk-body></chunk>