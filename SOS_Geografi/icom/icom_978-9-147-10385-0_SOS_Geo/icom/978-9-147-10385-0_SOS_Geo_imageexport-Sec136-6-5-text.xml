<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec136-6-5-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>I många tusen år har människor bott i dalarna och på slätterna vid stora floder. Vatten från regnrika bergstrakter strömmar ner till låglandet, som kanske inte får så mycket regn men där det behövs desto mer vatten, eftersom det bor mycket folk där. Men får vem som helst ta hur mycket vatten som helst från en flod?</p><p>Det kan vara en allvarlig fråga när en flod rinner genom flera stater. Det måste ju finnas tillräckligt med vatten kvar i floden för människorna som bor vid dess nedre lopp. Eller tillhör det mesta av vattnet det land där det mesta regnet faller och där floden rinner upp (”börjar”)? För just det landet kan det vara viktigt att bygga dammar och kraftverk, sälja elektricitet och utveckla samhällen.</p></chunk-body></chunk>