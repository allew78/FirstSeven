<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec338-7-2-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>För att jordbruket ska vara lönsamt måste gårdarna vara större än förr. Antalet gårdar har minskat under lång tid, och nu finns bara ungefär 75 000 gårdar i hela landet. Hälften av dem omfattar högst 20 hektar åker och det räcker i de flesta fall inte för familjerna. Då måste de få inkomster också från annat håll, kanske från arbete i ett samhälle i närheten.</p><p>Småbruk är vanligast i skogrika trakter. Där kan bondefamiljerna få större inkomster från sin skog än från åkrarna. </p></chunk-body></chunk>