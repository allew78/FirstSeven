<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec111-6-1-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><object id="Sec111-image-70" mimetype="image/png" idref="SOS_Geografi_0059_9789147103850_art_r1"><caption>Bara en mycket liten del av jordens vatten är sötvatten. Och av detta sötvatten är det mesta bundet i glaciärer. Permafrost kallas den ständigt frusna marken på tundran.</caption></object><p>Vattnet i de stora världshaven har en salthalt på ungefär 3,5 procent. Det betyder att en liter havsvatten innehåller 35 gram salt. Närmare land blandas det salta havsvattnet med sötvatten från floder och älvar, och då blir salthalten lägre.</p><p>Sötvatten är helt enkelt vatten som inte smakar salt. Sötvatten innehåller mycket lite eller inga salter alls. Som du kan se i diagrammet finns en stor del av jordens sötvatten i glaciärer och inlandsisar.</p><p>Över stora områden längst upp i norr är marken frusen året om. Sådan frusen mark kallas tundra, och även här finns stora mängder sötvatten i form av is.</p><object id="Sec111-image-71" mimetype="image/png" idref="SOS_Geografi_0059_9789147103850_art_r2"><caption>Saltutvinning i Thailand. Havsvatten får avdunsta i stora dammar, sedan skrapas saltet ihop och torkas.</caption></object><p>Resten av jordens sötvatten finns i sjöar och floder, i våtmarker och som vattenånga i atmosfären. Under markytan finns stora mängder vatten som brukar kallas grundvatten. Grundvatten, vatten från sjöar och floder och vattnet som finns i atmosfären är det vatten som kan användas av människan. Det brukar därför kallas tillgängligt vatten.</p></chunk-body></chunk>