<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec270-7-6-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><object id="Sec270-image-155" mimetype="image/png" idref="SOS_Geografi_0140_9789147103850_art_r1"><caption>Många hus och gårdar som en gång låg vid vattnet ligger idag långt uppe på land. Höga kusten i Ångermanland.</caption></object><p>Isens tyngd pressade ner landet, och när isen så småningom smälte undan var stora områden av Sverige täckta av hav. Land­områden utmed Norrlandskusten och stora delar av Mellansverige låg under havets yta. När tyngden från isen försvann höjde sig landet sakta.</p><p>Landhöjningen har varit störst i Ångermanland som stigit 285 meter sedan istiden! Landhöjningen pågår fortfarande och ställer till problem utmed Bottenvikens kuster i Sverige och Finland: Sjökort måste ritas om, för öar växer ihop med fastlandet. Hamnar kommer att ligga långt uppe på land, precis som fiskebodar och båthus. Många gamla fiskelägen och hamnstäder har förlorat kontakten med vattnet.</p></chunk-body></chunk>