<?xml version="1.0" encoding="UTF-8"?><chunk xmlns="http://www.infinitaslearning.com/namespaces/ICoM" class="html-book-text" id="978-9-147-10385-0_SOS_Geo_imageexport-Sec26-6-2-text"><chunk-body xmlns:css="http://www.w3.org/1996/css" xmlns:icom="http://www.infinitaslearning.com/namespaces/ICoM" xmlns:xlink="http://www.w3.org/1999/xlink" xmlns:tr="http://transpect.io"><p>Det finns många olika slags kartor men alla har det gemensamt att de avbildar en viss del av jordytan. När en karta ritas används flygfoton eller satellitbilder. Jordens gradnät läggs in, och en skala bestäms för kartan. Skalan anger hur mycket längre en sträcka är i verkligheten än på kartan. Skalan 1:100000 säger oss att en viss sträcka på kartan är 100000 gånger längre i verkligheten. En centimeter på kartan är alltså 100000 centimeter i verkligheten vilket är lika med en kilometer.</p><p>På en karta kan man också se de olika väderstrecken. Norr är uppåt på kartan och söder nedåt, väster är till vänster och öster till höger.</p><object id="Sec26-image-19" mimetype="image/png" idref="SOS_Geografi_0016_9789147103850_art_r1"><caption>Kartan är i skala 1:500 000. Det innebär att allt som kartan visar är 500 000 gånger större i verk­ligheten. En millimeter på kartan är alltså 500 000 mm = 50 000 cm = 5000 dm = 500 meter. Kartans skalstreck visar 10 km, och strecket är 20 mm långt. Alltså är 10 mm 5 km och 1 mm 500 m på kartan. Av­ståndet mellan ­Garphyttan och sjön Sottern är 80 mm på kartan, alltså 40 km. ­Sottern ligger fyra mil sydost om Garphyttan.</caption></object><p>Särskilt i tätbebyggda områden ändras landskapet hela tiden. Nya vägar byggs, industrier och bostadsområden kommer till. Därför måste kartorna förnyas med jämna mellanrum. Det är viktigt att se efter hur gammal en karta är innan man använder den.</p></chunk-body></chunk>