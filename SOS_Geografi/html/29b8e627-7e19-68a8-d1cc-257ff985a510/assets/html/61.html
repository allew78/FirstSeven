<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="410d856a-eb64-42b9-b21d-c186679e7437"><html><head><meta http-equiv="Content-Type" content="text/html; charset=UTF-8"></head><body><section class="extra" id="978-9-147-10385-0_SOS_Geo_imageexport-Sec90-6-1" showtoc="true" ispage="true"><div class="titles"><h4 class="main extra" data-level="3" data-type="section-subparagraph" data-label="Naturen vid Medelhavet" data-uuid="a242c2ec-9729-418b-bc33-ec01ad3c9e45" data-show-toc="true"><span data-type="physicalpageref" data-uuid="d104640e1934" class="physicalpageref" data-value="49"></span>Naturen vid Medelhavet</h4></div><div data-type="paragraph" id="978-9-147-10385-0_SOS_Geo_imageexport-Sec90-6-1-extra" data-uuid="22589e35-ba53-42b7-b9d6-6e9fc7e50d16"><p>Medelhavsklimat innebär varma, torra somrar och svala, fuktiga vintrar.</p><p>Medelhavsländerna har kalkrika jordar där olivträd och citrusträd trivs. I de varma sydsluttningarna växer vindruvor. Men stora områden kring Medelhavet har en mycket fattig natur som består av nakna berg, taggiga buskar och enstaka träd. Denna naturtyp kallas macchia.</p><p>En gång i tiden växte här lummiga lövskogar. Men redan för flera tusen år sedan höggs träden ner för att ge plats åt odlingar. När träden inte längre skyddade marken rann jorden bort när det regnade, eller så försvann den med vinden när det blåste. På den lilla jord som fanns kvar betade får och getter. De åt upp alla små trädskott, så ingen ny skog kunde växa upp.</p><div><img src="assets/SOS_Geografi_0049_9789147103850_art_r1.png" data-type="illustration" data-uuid="a8f53d96-e13c-4e34-beed-49a53db64fdd"><div class="caption">Macchia i nordvästra Grekland. Här växte en gång i tiden lummig lövskog.</div></div><p>När klimatet på jorden blir varmare är det troligt att sommaren kring Medelhavet kommer att bli ännu varmare. Kanske kommer det att bli lika hett som i Sahara. Det är också troligt att nederbörden under vinterhalvåret kommer att minska. Marken kan bli så torr att det till och med blir svårt för de tåliga buskarna att klara sig, och att en del områden med macchia kommer att förvandlas till öken.</p></div></section></body></html></div></body></html>