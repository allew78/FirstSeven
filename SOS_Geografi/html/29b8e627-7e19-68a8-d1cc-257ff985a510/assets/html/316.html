<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="01509544-230b-4623-9215-37a3c8a2c0c5"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec451-7-1" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Varför ligger Autoliv i Vårgårda?" data-uuid="89c34235-939c-4e68-b90c-58f6ed468338" data-show-toc="true"><span data-type="physicalpageref" data-uuid="d104640e8233" class="physicalpageref" data-value="224"></span>Varför ligger Autoliv i Vårgårda?</h4></div><div data-type="paragraph" id="978-9-147-10385-0_SOS_Geo_imageexport-Sec451-7-1-text" data-uuid="45db2aeb-bdf3-4ae0-b64b-0dbdcd4424bc"><div><img src="assets/SOS_Geografi_0224_9789147103850_art_r1.png" data-type="illustration" data-uuid="3c380244-a1eb-46db-9a94-f815cecf83db"><div class="caption">Autoliv utvecklar olika system för att bilarna ska bli säkrare att åka i. Och allt nytt måste testas innan det går i produktion. Här används en så kallad katapultbana.</div></div><p>Vårgårda är en ganska liten ort mitt inne i Västergötland. Varför ligger Autoliv just där? En förklaring är förstås att det var där som bröderna Lindblad bodde när de började tillverka säkerhetsbälten. En annan förklaring är vägen E20 och järnvägen nära fabriken. När brödernas företag växte blev det allt viktigare att varorna till och från fabriken snabbt kunde transporteras på vägen.Järnvägen fick så småningom en station i Vårgårda för alla pendlarna från Göteborg och Alingsås. Det fanns också gott om mark så att ­fabriken kunde utvidgas när verksamheten växte. Dessutom fanns det många i trakten som kunde arbeta på fabriken.</p><p>Det finns många olika skäl till varför en fabrik ligger just där den ligger, och Autolivs placering är typisk för många fabriker: I Vårgårda fanns några med en bra idé, det fanns goda transportmöjligheter, det fanns mark att bygga på och det fanns arbetskraft. Det fanns också en marknad i närheten, det vill säga efterfrågan från företag som tillverkade bilar. Alla dessa olika skäl kan kallas för faktorer som inverkat på var fabriken har byggts (lokaliserats).</p></div></section></body></html></div></body></html>