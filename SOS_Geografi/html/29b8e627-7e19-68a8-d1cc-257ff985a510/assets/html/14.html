<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="e003c921-172d-4b6b-8df0-5f0047486df8"><html><head><meta http-equiv="Content-Type" content="text/html; charset=UTF-8"></head><body><section class="section-l1" id="978-9-147-10385-0_SOS_Geo_imageexport-Sec23-5-3" showtoc="true" ispage="true"><div class="titles"><h2 class="main section-l1" data-level="1" data-type="section-section" data-label="Jordgloben och kartorna" data-uuid="bd154ce8-2f5a-47df-919f-e7ff09684c09" data-show-toc="true"><span data-type="physicalpageref" data-uuid="d104640e580" class="physicalpageref" data-value="14"></span>Jordgloben och kartorna</h2></div><div data-type="paragraph" id="978-9-147-10385-0_SOS_Geo_imageexport-Sec23-5-3-text" data-uuid="5d50c7cf-9e8b-4286-9d87-e280a5686928"><div><img src="assets/SOS_Geografi_0014_9789147103850_art_r1.png" data-type="illustration" data-uuid="05ac22ca-7e06-4435-af18-55427bdf96b9"><div class="caption">Att länderna blir större i norr beror på att kartan har gjorts i vad som kallas en cylindrisk projektion. Tänk dig att man sätter en papperscylinder runt en genomskinlig glob och låter en lampa inne i globen lysa ut mot pappret. Då avspeglar sig kontinenterna på pappret på samma sätt som kartan är ritad.</div></div><div><img src="assets/SOS_Geografi_0014_9789147103850_art_r2.png" data-type="illustration" data-uuid="e3a7c8b6-d9ba-4f85-a32c-08f3642d46d6"></div><p>Vill man ha en helt riktig bild av jordytan är det bara jordgloben som duger. Men oftast är det lite väl opraktiskt att släpa med sig en jordglob. Därför försöker man att göra kartor som är så bra som möjligt, beroende på vad de ska användas till.</p><p>Ett problem när en karta ska ritas är att jorden är ett klot, det går helt enkelt inte att rita av jordklotet på ett plant papper utan att något blir fel.</p><p>På en karta som visar en mycket liten del av jordytan har det ingen större betydelse men på en världskarta kan det bli väldigt konstigt. Ett vanligt fel är att länderna som ligger långt upp i norr blir mycket större än vad de är i verkligheten. På kartan här nedanför ser Grönland ut att vara lika stort som hela Afrika. Även Sverige blir för stort på en sådan här världskarta. Sverige ser ut att vara det största landet i Västeuropa, men både Frankrike och Spanien är större i verkligheten.</p></div></section></body></html></div></body></html>