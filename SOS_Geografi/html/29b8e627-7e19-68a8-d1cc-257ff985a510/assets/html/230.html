<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="59d0c83b-26bc-4141-91e2-f1480f7e81c3"><html><head><meta http-equiv="Content-Type" content="text/html; charset=UTF-8"></head><body><section class="chapter" id="978-9-147-10385-0_SOS_Geo_imageexport-Sec326--9" showtoc="true" ispage="true"><div class="titles"><h1 class="main chapter" data-level="0" data-type="section-chapter" data-label="Jordbrukslandskapet  och matvarorna" data-uuid="c79ea868-36dc-485d-a607-45be2f9d7ff1" data-show-toc="true"><span data-type="physicalpageref" data-uuid="d104640e6398" class="physicalpageref" data-value="164"></span>Jordbrukslandskapet <span data-type="physicalpageref" data-uuid="d104640e6401" class="physicalpageref" data-value="165"></span>och matvarorna</h1></div><section class="chapter-introduction" id="978-9-147-10385-0_SOS_Geo_imageexport-Sec327--1" showtoc="false" ispage="false"><div data-type="paragraph" id="978-9-147-10385-0_SOS_Geo_imageexport-Sec327--1-text" data-uuid="6d4ab508-7b37-4f2e-8c8e-12772691e07b"><p>Under tusentals år har människorna förändrat naturen. De har odlat upp mark, huggit ner skog, byggt samhällen och anlagt vägar.</p><p>Särskilt under andra hälften av 1900-talet har förändringarna gått mycket snabbt. Många åkrar har övergivits och vuxit igen till sly eller planterats med träd för att ingå i skogsbruk. Annan jordbruksmark har bebyggts när större orter har vuxit ännu mer och krävt mark till framför allt bostäder.</p><div><img src="assets/SOS_Geografi_0165_9789147103850_art_r1.png" data-type="illustration" data-uuid="78112fd4-012d-4158-8ac6-d8907b3d6133"><div class="caption">Bilden är tagen i maj då många fält lyser gula av blommande raps (en oljeväxt).</div></div><p>Samtidigt har jordbruket moderniserats och det mesta av den mat som vi behöver kommer från svenska gårdar. Många arbetar också med att bearbeta råvarorna från jordbruket till livsmedel som vi köper i matbutikerna. Det här kapitlet handlar både om hur jordbruket och landskapet förändrats och om hur jordbrukets produkter blir matvaror.</p></div></section></section></body></html></div></body></html>