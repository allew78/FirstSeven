<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="baf2df46-768a-4f7b-899f-cce396d1cc96"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec234-6-7" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Att leta efter malm och mineral" data-uuid="1faad5cd-b73c-44a1-a4c2-16fcf796538b" data-show-toc="true"><span data-type="physicalpageref" data-uuid="d104640e4828" class="physicalpageref" data-value="124"></span>Att leta efter malm och mineral</h3></div><div data-type="paragraph" id="978-9-147-10385-0_SOS_Geo_imageexport-Sec234-6-7-text" data-uuid="68e44cf6-1d1a-4cc0-bfac-f6d87dc5b4f8"><p>Gruvföretagen letar hela tiden efter nya malmfyndigheter i Sverige som är ett populärt land även för utländska bolag. Det beror bland annat på att chansen att hitta intressanta fyndigheter är ganska stor och att det är lätt att resa till olika platser i ett högt utvecklat land som Sverige. (Jämför till exempel med regnskogen på Nya Guinea, där det också kan vara intressant att leta.)</p><p>I Sverige finns en stor kunskap om berggrunden och det finns geologiska kartor som täcker hela landet. På dessa kartor kan malmletarna se var det finns bergarter som brukar innehålla malmer. De malmkroppar som kommer upp till ytan av berget är sedan länge upptäckta. Idag handlar det om att hitta malm som ligger djupare ner.</p><p>Malmer har andra egenskaper än berget runt omkring. De är ofta tyngre, de leder ström och järnmalmer kan vara magnetiska. Därför går det att hitta malmen med hjälp av modern teknik, även om den inte syns.</p><p>Vatten som sipprar genom berget löser upp metaller. Analyser av vatten i bäckar och andra vattendrag kan ge ledtrådar om var en malmkropp finns.</p><div><img src="assets/SOS_Geografi_0124_9789147103850_art_r1.png" data-type="illustration" data-uuid="920aacd5-c96c-4034-abcf-c43cfa052bae"><div class="caption">Maskin som används för att borra efter malm. När en ny malmkropp har hittats måste detborras djupa hål för att ta reda hur stor malmkroppen är och vilka metaller den innehåller.</div></div><p>I Sverige har inlandsisen (se s. 134) skrapat av bergen och flyttat materialet till en annan plats. Genom att undersöka material som isen har fört med sig kan spår av olika metaller hittas. Med kunskaper om isens rörelse kan man sedan leta efter malmkroppen.</p><div class="fact"><p class="title"><span data-type="physicalpageref" data-uuid="d104640e4852" class="physicalpageref" data-value="125"></span>Sveriges gruvor och mineraliseringar 2007</p></div><div><img src="assets/SOS_Geografi_0125_9789147103850_art_r10.png" data-type="illustration" data-uuid="7785f2ec-2771-46d8-ac92-45f96d04b744"></div><div><img src="assets/SOS_Geografi_0125_9789147103850_art_r10-cz.png" data-type="illustration" data-uuid="c077ded2-ad33-4717-9ab2-5d5ce06d51cd"><div class="caption">Kartan visar de största gruvorna och malmfyndigheterna i Sverige. (Mineralisering betyder ungefär metallfyndighet.)</div></div><p>När malmen är hittad gäller det att bestämma hur stor malmkroppen är och vilka metaller den innehåller. Då måste ett stort antal hål borras, kanske ned till flera hundra meters djup i berget. Detta kostar förstås väldigt mycket pengar.</p><div class="fact"><p class="title">MINERALJAKTEN</p><p>Men det är inte bara gruvföretag som letar efter malmer och mineraler. Det är också en populär hobby. Varje år sedan 1967 anordnas Mineraljakten i Sveriges fem nordligaste län. Alla som deltar kan skicka in sina fynd till SGU (Sveriges Geologiska Undersökning) för analys. Skulle man hitta ett intressant fynd finns det pengar att tjäna. Bor du i Norrland och vill vara med i mineraljakten? Gå in på www.sgu.se</p></div></div></section></body></html></div></body></html>