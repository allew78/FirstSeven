<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="0b5dbc71-242f-4849-9d28-b370304e9c8f"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec268-7-4" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Rullstensåsar" data-uuid="9cf67472-48fe-42e3-84d9-3948c902bc2e" data-show-toc="true">Rullstensåsar</h4></div><div data-type="paragraph" id="978-9-147-10385-0_SOS_Geo_imageexport-Sec268-7-4-text" data-uuid="726c0a48-c259-424d-bd38-78a39abdef9b"><div><img src="assets/SOS_Geografi_0138_9789147103850_art_r1.png" data-type="illustration" data-uuid="637fa9a0-bc89-490d-bd93-1f543e620106"><div class="caption"><span data-type="physicalpageref" data-uuid="d104640e5517" class="physicalpageref" data-value="139"></span>Denna rullstensås bildades under den senaste istiden för ungefär 10 000 år sedan. Rullstensåsar är ofta lätta att känna igen där de slingrar sig fram i landskapet.</div></div><p>När isen smälte på ytan rann smältvattnet ner genom sprickor i isen och samlades i älvar under isen. Dessa älvar kallas för isälvar eller jökelälvar. De forsade fram med en enorm kraft och kunde föra med sig stora mängder av sten, grus, sand och lera. Stenarna slipades runda av den hårda behandlingen i jökelälvarna. När älvarna rann ut i havet minskade trycket och farten på vattnet plötsligt. Då sjönk stenar, grus och sand till botten och bildade rullstensåsar. De lättare kornen flöt med längre ut i havet innan de sjönk till botten. Där bildades stora områden med lera.</p></div></section></body></html></div></body></html>