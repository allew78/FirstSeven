<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="5f37ad44-4333-48cd-82e4-ed13be8abb51"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec656-7-2" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Vatten till odling" data-uuid="670e0d86-9017-4006-9505-ae925cb787e3" data-show-toc="true"><span data-type="physicalpageref" data-uuid="d104640e12357" class="physicalpageref" data-value="319"></span>Vatten till odling</h3></div><div data-type="paragraph" id="978-9-147-10385-0_SOS_Geo_imageexport-Sec656-7-2-text" data-uuid="a4c4980e-afc7-42c1-a439-94a9522ae289"><p>Även om marken ofta är bördig i jordens torra områden är all odling omöjlig utan bevattning. Vattnet hämtas från grundvattnet, från sjöar, floder och dammar. Det är bara ungefär 18 procent av världens jordbruksmark som är konstbevattnad. Men tack vare konstbevattning producerar denna mark 40 procent av världens livsmedel.</p><p>Vid konstbevattning suger växten upp vattnet, medan en del av de salter som finns lösta i vattnet stannar kvar i marken. Det är därför viktigt att tillföra så mycket vatten att salterna sköljs ur jorden. Skulle salthalten bli för hög är odlingsjorden förstörd för alltid. Ungefär en fjärdedel av all konstbevattnad jord har förstörts av försaltning.</p></div></section></body></html></div></body></html>