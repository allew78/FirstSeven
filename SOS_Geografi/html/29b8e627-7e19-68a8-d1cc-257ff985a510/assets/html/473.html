<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="204aff27-a327-4f27-b5a8-3a815d0bf728"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec662-7-3" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Befolkningen ökar mest i fattiga länder" data-uuid="2600d789-0ce8-4fbc-bbaa-fe77ee3a7600" data-show-toc="true"><span data-type="physicalpageref" data-uuid="d104640e12442" class="physicalpageref" data-value="323"></span>Befolkningen ökar mest i fattiga länder</h3></div><div data-type="paragraph" id="978-9-147-10385-0_SOS_Geo_imageexport-Sec662-7-3-text" data-uuid="970c2ebf-3986-4e1d-af10-4790fe5d78a7"><div><img src="assets/SOS_Geografi_0323_9789147103850_art_r1.png" data-type="illustration" data-uuid="275be4b8-3239-40cb-ba8d-197153113079"><div class="caption">Befolkningen i I-länderna blir allt äldre. Naomi West från Bridgewater i Virginia i USA blåser ut ljusen på födelsedagstårtan när hon fyller hundra år.</div></div><p>De fattigaste länderna har också den snabbaste folkökningen. Även om ökningen har avtagit något på senare så kommer ändå Afrikas befolkning att fördubblas fram till år 2050. Indien kommer att vara världens folkrikaste land med 1,7 miljarder invånare, medan Kina bara kommer att öka med 70 miljoner, upp till kanske 1,5 miljarder. Det bästa sättet att begränsa den väntade ökningen är att se till att människorna får det bättre, en bättre ekonomi och tillgång till skola och sjukvård.</p><div class="fact"><p class="title">Nio miljarder</p><p>Jordens befolkning väntas öka till nio miljarder år 2050. Hela ökningen kommer att ske i U-länderna medan befolkningen i många I-länder istället minskar.</p></div><p></p><table><tbody><tr><td><p>Land</p></td><td><p>Befolkning 2010 (milj)</p></td><td><p>Ungefärlig befolkning 2050 (milj) prognos</p></td></tr><tr><td><p>Kongo-Kinshasa</p></td><td><p>68</p></td><td><p>187</p></td></tr><tr><td><p>Etiopien</p></td><td><p>85</p></td><td><p>185</p></td></tr><tr><td><p>Nigeria</p></td><td><p>158</p></td><td><p>300</p></td></tr><tr><td><p>Indien</p></td><td><p>1 188</p></td><td><p>1 660</p></td></tr><tr><td><p>Ryssland</p></td><td><p>142</p></td><td><p>108</p></td></tr><tr><td><p>Japan</p></td><td><p>127</p></td><td><p>103</p></td></tr></tbody></table><p>För fattiga länder kommer befolkningsökningen att innebära ytterligare problem. Fler ska leva på det som produceras i jordbruket. Sedan 1960-talet har odlingsytan per person minskat till hälften i u-länderna och nu kommer den att minska ytterligare. Visserligen väntas inte befolkningen på landsbygden öka, utan ökningen kommer till största delen att vara i städerna. Men maten måste ändå komma från jordbruket.</p></div></section></body></html></div></body></html>