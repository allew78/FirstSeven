<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="b48c88c1-7bab-433c-8269-b27b2bd2440a"><html><head><meta http-equiv="Content-Type" content="text/html; charset=UTF-8"></head><body><section class="section-l1" id="978-9-147-10385-0_SOS_Geo_imageexport-Sec201-5-3" showtoc="true" ispage="true"><div class="titles"><h2 class="main section-l1" data-level="1" data-type="section-section" data-label="Räcker maten till alla?" data-uuid="7a98fdd7-17fb-42e1-a28d-727b841fbf3b" data-show-toc="true"><span data-type="physicalpageref" data-uuid="d104640e4248" class="physicalpageref" data-value="108"></span>Räcker maten till alla?</h2></div><section class="section-l2" id="978-9-147-10385-0_SOS_Geo_imageexport-Sec202-6-1" showtoc="true" ispage="false"><div class="titles"><h3 class="main section-l2" data-level="2" data-type="section-paragraph" data-label="Mer mat till fler människor" data-uuid="64da0bbe-825f-47be-b7d7-1e350ac96a72" data-show-toc="true">Mer mat till fler människor</h3></div><div data-type="paragraph" id="978-9-147-10385-0_SOS_Geo_imageexport-Sec202-6-1-text" data-uuid="45eec0ca-d542-425e-9fb9-b28b9f0b4c27"><p>De tre diagrammen visar produktionen av mat 2005-2007 i några länder (år 2000=100). Vi har räknat ut hur mycket det blir för varje invånare om det fördelas helt rättvist (produktionen delat med folkmängd).</p><div class="fact"><p class="title">1. två rika länder</p></div><div><img src="assets/SOS_Geografi_0108_9789147103850_art_r2.png" data-type="illustration" data-uuid="2864c6cd-cbcb-4366-a798-940333fdc250"></div><div class="fact"><p class="title">2. tre länder i asien</p></div><div><img src="assets/SOS_Geografi_0108_9789147103850_art_r1.png" data-type="illustration" data-uuid="08b33ba7-3c34-4e52-a805-3ad6f0e55e2a"></div><p>Världens befolkning ökar med nära 80 miljoner varje år. Produktionen av mat måste öka lika mycket. Det gör den också. Fisket ökar (se förra avsnittet) och världens jordbruksproduktion ökar. Men det betyder inte att det finns tillräckligt med mat åt alla, varje dag. Det är stora skillnader mellan olika delar av världen, och det kan vara stora skillnader mellan olika år. Hundratals miljoner människor får inte tillräckligt med mat. Därför måste jordbruksproduktionen öka fortare än vad befolkningen gör.</p><p>I diagrammen kan du se hur världens livsmedelsproduktion varierade under några år. I rika länder är det inte så stora variationer från år till år. Se diagram 1. De flesta av de rika länderna ligger i den tempererade zonen, där risken för katastrofal torka eller förödande översvämningar är mycket liten. Där rasar inga stora inbördeskrig som gör det omöjligt att arbeta på landsbygden. Om skörden något år skulle bli mindre än vanligt så finns det reservlager av spannmål att ta av. Antalet invånare ökar långsamt, och de allra flesta har tillräckligt med pengar för att kunna köpa den mat de behöver. Bara en till två procent av alla hungrande människor bor i rika länder.</p></div><section class="section-l3" id="978-9-147-10385-0_SOS_Geo_imageexport-Sec203-7-1" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Asien" data-uuid="131fa379-a084-450f-92d8-7c1496bccb51" data-show-toc="true">Asien</h4></div><div data-type="paragraph" id="978-9-147-10385-0_SOS_Geo_imageexport-Sec203-7-1-text" data-uuid="64def94b-abf7-4aea-8541-6bc06747e4fa"><p>I Asien bor mer än hälften av alla i världen. Där har stora områden ett nyckfullt klimat med osäkra regnperioder och våldsamma översvämningar, och förr drabbades framför allt Kina och Indien av svältkatastrofer. Klimatet har inte blivit stabilare, men i de flesta länder i Asien har man under de senaste årtiondena haft råd att förbättra förhållandena också för bönderna. Det finns nu bättre utsäde, mer maskiner och andra hjälpmedel, och handeln med livsmedel fungerar bättre än tidigare. Jordbruket producerar allt mer för varje år i de flesta asiatiska länder. Se diagram 2. Ökningen går snabbare än folkökningen. Det kan betyda att var och en kan få mer mat, men det är inte säkert. Alla har inte råd att köpa tillräckligt med mat. 60 procent av alla undernärda i världen är asiater.</p></div></section><section class="section-l3" id="978-9-147-10385-0_SOS_Geo_imageexport-Sec204-7-2" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Afrika" data-uuid="4bba7bfc-1ed6-4456-8363-937d81bdf603" data-show-toc="true"><span data-type="physicalpageref" data-uuid="d104640e4292" class="physicalpageref" data-value="109"></span>Afrika</h4></div><div data-type="paragraph" id="978-9-147-10385-0_SOS_Geo_imageexport-Sec204-7-2-text" data-uuid="75e3fcc1-96d5-467c-aef4-13c34037755c"><div class="fact"><p class="title">3. tre länder i afrika</p></div><div><img src="assets/SOS_Geografi_0109_9789147103850_art_r1.png" data-type="illustration" data-uuid="53b77d28-d02b-4256-a46f-a118fbddf166"></div><p>I Afrika finns de flesta av världens fattigaste länder. Det är där som befolkningen ökar snabbast. Det är också den världsdel som är mest utsatt för upprepade perioder av torka. Långa inbördeskrig härjar i flera stater – och när det väl blivit fred kan det ta många år innan jordbruket kan bedrivas normalt igen. Skördarna kan variera mycket mellan olika år och mellan olika länder. I diagram 3 finner du uppgifter för några länder i Afrika.</p><p>När det blir missväxt finns inga reservlager där man kan hämta spannmål, eftersom det inte tidigare blivit stora överskott som man kunnat lägga i lager. I Afrika söder om Sahara ökar antalet hungrande med många miljoner för varje år.</p></div></section></section></section></body></html></div></body></html>