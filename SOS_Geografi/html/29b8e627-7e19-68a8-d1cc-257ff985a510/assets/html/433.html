<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="148d8729-ce05-4676-9006-abadc68fca0e"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec612-7-2" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Övriga växthusgaser" data-uuid="326daaaf-ccce-4f1d-a4f9-ed2af2f3bc8e" data-show-toc="true"><span data-type="physicalpageref" data-uuid="d104640e11693" class="physicalpageref" data-value="301"></span>Övriga växthusgaser</h3></div><div data-type="paragraph" id="978-9-147-10385-0_SOS_Geo_imageexport-Sec612-7-2-text" data-uuid="ccc54316-cb58-4cb7-858f-39b1450ddb0d"><p>Metangas och olika typer av kväveoxider är kraftfulla växthusgaser, men halterna i atmosfären av dessa gaser är ganska låga. Metan är 20 gånger effektivare som växthusgas jämfört med koldioxid. Metangasen bildas vid nedbrytning av framförallt växter, och de största bidragen kommer från jordbruket. Kossor rapar metan, och i risfält som står under vatten bildas mycket metan. Men även från gasledningar och utvinning av naturgas läcker en del ut i atmosfären.</p><div class="concept"><p>Visste du att</p><p>halterna av koldioxid och metan i atmosfären är högre än de varit på 650 000 år.</p></div><p>När temperaturen ökar i Arktis kommer den djupfrysta tundran att tina. I tundran finns enorma mängder infrusen metan som kommer att läcka ut i atmosfären.</p></div></section></body></html></div></body></html>