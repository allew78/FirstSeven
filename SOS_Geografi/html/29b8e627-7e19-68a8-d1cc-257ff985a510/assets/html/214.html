<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="0cd1e171-64d9-48bf-b4e3-c5fb5a7b2900"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec302-7-3" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Hållbart skogsbruk" data-uuid="c4658105-e67b-4b57-930c-b3cd8c524ff3" data-show-toc="true">Hållbart skogsbruk</h4></div><div data-type="paragraph" id="978-9-147-10385-0_SOS_Geo_imageexport-Sec302-7-3-text" data-uuid="20b8b76d-b345-4a50-9e2e-c9004e1e53fd"><div><img src="assets/SOS_Geografi_0154_9789147103850_art_r1.png" data-type="illustration" data-uuid="5fe78a25-03f0-49a1-80b4-6c063a9f44e1"><div class="caption"><span data-type="physicalpageref" data-uuid="d104640e6010" class="physicalpageref" data-value="155"></span>Urskogen ger ofta ett skräpigt intryck. Döda träd och grenar får ligga kvar på marken. På den döda veden lever många arter av insekter och svampar.</div></div><p>Skogen är inte bara en plats där skogsindustrin hämtar sin råvara. Skogen är också en del av den svenska naturen, och i skogen finns många vilda växter och djur. Där växer bär och svamp, där lever älgar och rådjur, och i sjöarna finns det fisk. Bärplockare, svampplockare, jägare och fiskare tillbringar en del av sin fritid i skogen. Ett hållbart skogsbruk innebär att större hänsyn tas till natur och människor. Skogen ska sparas där det finns hotade eller sällsynta arter, och särskilt värdefulla miljöer kan bevaras som naturreservat. Våtmarker ska inte dikas ut, lövträd och en del gamla träd ska stå kvar för att fåglarna ska kunna hitta boplatser och föda. Tanken med ett hållbart skogsbruk är att försöka bevara den biologiska mångfalden och att sköta skogen så att den ska kunna användas av kommande generationer på samma sätt som vi använder den idag.</p><div><img src="assets/SOS_Geografi_0154_9789147103850_art_r2.png" data-type="illustration" data-uuid="efee9db4-7bea-422c-9188-f1831b84a705"></div><div class="fact"><p class="title">Miljömärkt skogsbruk</p><p>Ett FSC-märkt skogsbruk tar hänsyn till miljön. För att en skog eller skogsbruk ska FSC-märkas krävs bland annat att fem procent av skogen sparas. I denna skog får det inte ske något skogsbruk alls. Lövträd och död ved ska lämnas kvar vid avverkning. Våtmarker i skogen får inte dikas ut, och träden vid vattendrag och sumpmarker ska sparas. Inga främmande trädslag får planteras. I Sverige är nu nästan hälften av all skog FSC-märkt. FSC är en internationell miljömärkning, och även virke från tropiska skogar kan vara FSC-märkt.</p></div></div></section></body></html></div></body></html>