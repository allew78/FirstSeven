<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="df9c6d78-e83e-41fd-9859-4e5a2c5e8f4a"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec299-6-6" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Att bruka skogen" data-uuid="7d1c3e0a-58c9-4988-a813-d25240677e13" data-show-toc="true"><span data-type="physicalpageref" data-uuid="d104640e5939" class="physicalpageref" data-value="152"></span>Att bruka skogen</h3></div><div data-type="paragraph" id="978-9-147-10385-0_SOS_Geo_imageexport-Sec299-6-6-text" data-uuid="cdf6ce0b-4046-4e72-899b-60b9e2a09a7b"><div class="fact"><p class="title">SKOGSBRUKSCYKELN</p></div><div><img src="assets/SOS_Geografi_0152_9789147103850_art_r1.png" data-type="illustration" data-uuid="f0b87c97-299a-4a19-801b-95b6160206a2"></div><p>Att fälla träd har alltid varit ett hårt och farligt arbete. Länge var yxan det enda verktyget, och yxan användes både till att fälla och kvista träden. På 1800-talet tillverkades de första sågarna som snart ersatte yxan vid trädfällning.</p><p>På 1950-talet kom de första motorsågarna. Det var tunga apparater som kunde väga 25 kilo. En modern motorsåg väger knappt fem kilo.</p><p>Idag används stora, komplicerade och dyra maskiner i skogsbruket. Så kallade skördare fäller, kvistar och kapar träden. Skördarens dator räknar ut det bästa och mest lönsamma sättet att kapa stockarna. Skördarna är dyra att flytta, därför måste stora områden avverkas i ett svep. När avverkningen är klar planteras ny skog på hygget.</p><p>Skotare kallas de fordon som transporterar ut timret till närmaste skogsbilväg där det sedan hämtas av en timmerbil.</p></div></section></body></html></div></body></html>