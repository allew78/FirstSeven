<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="209e18b7-ccf2-49e4-8f61-e47d78101802"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec569-7-1" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="De flesta tanzanier är jordbrukare" data-uuid="8ca22498-a040-4e5c-96dd-8e8aa062a42e" data-show-toc="true"><span data-type="physicalpageref" data-uuid="d104640e10724" class="physicalpageref" data-value="278"></span>De flesta tanzanier är jordbrukare</h4></div><div data-type="paragraph" id="978-9-147-10385-0_SOS_Geo_imageexport-Sec569-7-1-text" data-uuid="31edc827-b12f-402c-b62a-33ceabc2068a"><p></p><div><img src="assets/SOS_Geografi_0278_9789147103850_art_r1.png" data-type="illustration" data-uuid="bb6c19d4-2c31-4d61-bab6-6fbf3adef2fb"></div>I Tanzania arbetar tre fjärdedelar av alla familjer med jordbruk. De flesta har bara små fält där de odlar framför allt majs, kassava och kok­bananer. Skörden räcker inte till för att familjerna ska kunna sälja varor på marknaden och på så sätt få råd att köpa bättre redskap eller andra hjälpmedel. Familjerna har självhushåll, och det är mycket svårt för dem att få det bättre. Jobbigast är det för kvinnorna. De ska laga mat, ta hand om barnen, hämta ved och vatten och dessutom göra det mesta av arbetet på fälten.<p></p><p>I ett par områden i Tanzania är marken bördigare, och där odlar bönderna kaffe, bomull, te och cashewnötter som exporteras. Det mesta av Tanzanias export består av sådana jordbruksvaror. Bönder som bor nära en stad kan också sälja matvaror på stadens marknad. Därför är det större chans för dem som bor nära städerna att få det bättre.</p><p>I nästan alla av världens fattigaste länder arbetar 60–80 procent av de vuxna med jorden. Många har inget arbete alls, för det finns inte många jobb inom industri och service.</p><div><img src="assets/SOS_Geografi_0278_9789147103850_art_r2.png" data-type="illustration" data-uuid="3bb56e86-b1ba-445c-b051-d7e6f62aaacf"><div class="caption">Sedan kaffebönorna plockats på plantagen måste fröskal och torra blad rensas bort.&nbsp;</div></div><p>I Tanzania finns många värdefulla mineral. Framför allt utvinns allt mer guld, och export av guld har blivit landets viktigaste inkomstkälla.</p></div></section></body></html></div></body></html>