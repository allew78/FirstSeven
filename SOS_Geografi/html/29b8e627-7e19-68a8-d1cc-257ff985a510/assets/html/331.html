<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="720029cd-2439-43c9-941f-866f7abad093"><html><head><meta http-equiv="Content-Type" content="text/html; charset=UTF-8"></head><body><section class="section-l1" id="978-9-147-10385-0_SOS_Geo_imageexport-Sec471-5-2" showtoc="true" ispage="true"><div class="titles"><h2 class="main section-l1" data-level="1" data-type="section-section" data-label="Energi – vad är det?" data-uuid="cd36d1f2-1e2b-4118-bcff-adaedb38d63c" data-show-toc="true"><span data-type="physicalpageref" data-uuid="d104640e8609" class="physicalpageref" data-value="236"></span>Energi – vad är det?</h2></div><section class="section-l2" id="978-9-147-10385-0_SOS_Geo_imageexport-Sec472-6-1" showtoc="true" ispage="false"><div class="titles"><h3 class="main section-l2" data-level="2" data-type="section-paragraph" data-label="Energi i världen" data-uuid="3e7b8f00-6beb-434a-bef6-aee0d606afd8" data-show-toc="true">Energi i världen</h3></div><div data-type="paragraph" id="978-9-147-10385-0_SOS_Geo_imageexport-Sec472-6-1-text" data-uuid="0e4d5397-c910-4603-9b26-70508841fea4"><p></p><div><img src="assets/SOS_Geografi_0236_9789147103850_art_r1.png" data-type="illustration" data-uuid="82af2658-3c95-467d-adf4-44b78b6f00ae"></div>Om du cyklar kommer kraften som driver cykeln från dina muskler. Ju mer du cyklar desto mer måste du äta för att få energi till musklerna. För att få något att röra sig krävs alltid energi. Men energi behövs också till industriernas maskiner, för att värma hus, för belysning och till alla elektriska apparater som tv, video och datorer. Den energi vi då använder får vi från olika <em>energikällor</em>.<p></p><p></p><div><img src="assets/SOS_Geografi_0236_9789147103850_art_r2.png" data-type="illustration" data-uuid="099d551d-bb22-4700-b014-2d288c4e58fc"></div>Den energi som används i världen kommer till största delen från olja, kol och naturgas, de tre viktigaste energikällorna.<p></p><p>Olja är den mest använda energikällan. De största oljereserverna finns i Mellanöstern och i Ryssland. Det mesta av oljan används som bränsle i motorer och värmepannor.</p><p>Men olja är inte bara en energikälla utan också en viktig råvara, som bland annat används för att tillverka olika plaster.</p><p>Flera av världens oljeproducerande länder ligger i områden där politiska konflikter är vanliga. Några av de största oljeproducenterna som Saudiarabien och Iran saknar demokrati. I Irak har det varit ständiga strider sedan USA invaderade landet 2003. Krig och konflikter kan minska tillgången på olja, och då stiger oljepriserna så hela världsekonomin påverkas.</p><p>Idag använder vi i västvärlden enorma mängder energi. Samtidigt lever många människor i u-länderna ungefär som vi gjorde i början av 1800-talet. De använder mycket lite energi i sina dagliga liv.</p><p>I SO·S Geografi finns många sifferuppgifter som bygger på senast tillgängliga statistik vid trycktillfället. Sök alltid efter nya sifferuppgifter på internet när så är lämpligt. Jämför och notera förändringar.</p></div></section></section></body></html></div></body></html>