<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="916c4206-5596-4b79-8b61-c4a5d7b8ea86"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec488-7-6" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Oljan blir dyrare" data-uuid="01809213-d7bd-41fb-9494-1d90de6dd5d5" data-show-toc="true">Oljan blir dyrare</h4></div><div data-type="paragraph" id="978-9-147-10385-0_SOS_Geo_imageexport-Sec488-7-6-text" data-uuid="11eacd2e-a2cc-4afa-bbbd-149b45b0f10d"><p>När tillgången på olja minskar stiger priset. När oljan blir dyrare kan det bli intressant att utvinna olja på platser där det inte lönat sig tidigare. Till exempel finns det troligen en hel del olja i Arktis. När klimatet på jorden blir varmare kommer isen där att smälta och det blir lättare både att komma åt och att transportera oljan.</p><div><img src="assets/SOS_Geografi_0241_9789147103850_art_r1.png" data-type="illustration" data-uuid="db7215ab-9094-4ec4-b24d-d66414c7a0f8"><div class="caption">Under början av 2000-talet ökade priset på råolja. Det berodde på att det var högkonjunktur och att efterfrågan ökade kraftigt.</div></div><p>Det finns också olja på andra ställen som är svår att komma åt och som det därför inte lönar sig att utvinna idag, exempelvis så kallad tungolja i Venezuela, tjärsand i Canada och oljeskiffer i USA. Gemensamt för dessa förekomster är att utvinningen kräver mycket energi. Eftersom energin produceras genom förbränning av en del av oljan som utvinns, kommer stora mängder koldioxid att släppas ut i atmosfären.</p></div></section></body></html></div></body></html>