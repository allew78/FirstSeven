<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="bc4d4edc-22fa-4752-80eb-e89aeb38b2c5"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec509-7-2" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Fördelar och nackdelar" data-uuid="e555aa1b-49c9-4a45-b72e-d747caf8bbe4" data-show-toc="true">Fördelar och nackdelar</h4></div><div data-type="paragraph" id="978-9-147-10385-0_SOS_Geo_imageexport-Sec509-7-2-text" data-uuid="05c2a80e-fc83-46ed-9abc-301dc02bfe16"><p>Vindkraftverk fungerar bara när det blåser. Och elenergin går inte att lagra, den måste användas när den produceras. Därför passar vindkraft bra ihop med vattenkraft. När det blåser kan vattnet i kraftverksdammarna sparas.</p><p>Är vindkraftverk vackra? Det är förstås en smaksak, men de syns i alla fall på långt håll. Rotorbladen ger ifrån sig ett vinande ljud och kastar dessutom långa skuggor som kan verka störande. Därför kan vindkraftverk inte byggas nära bostäder. Annars finns egentligen inga större nackdelar, och när de har blivit utslitna kan de plockas ner och återvinnas utan att lämna minsta spår i naturen. Och vinden fortsätter att blåsa som den alltid gjort.</p></div></section></body></html></div></body></html>