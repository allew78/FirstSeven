<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="62de77c1-54ad-463a-8a34-7ec70604a89c"><html><head><meta http-equiv="Content-Type" content="text/html; charset=UTF-8"></head><body><section class="section-l1" id="978-9-147-10385-0_SOS_Geo_imageexport-Sec306-5-3" showtoc="true" ispage="true"><div class="titles"><h2 class="main section-l1" data-level="1" data-type="section-section" data-label="Vad används träden till?" data-uuid="955f21fa-9d36-46a4-88a5-c308332454ba" data-show-toc="true"><span data-type="physicalpageref" data-uuid="d104640e6057" class="physicalpageref" data-value="156"></span>Vad används träden till?</h2></div><section class="section-l2" id="978-9-147-10385-0_SOS_Geo_imageexport-Sec307-6-1" showtoc="true" ispage="false"><div class="titles"><h3 class="main section-l2" data-level="2" data-type="section-paragraph" data-label="Skogen som råvara" data-uuid="a2d54cd3-018e-42cc-ad40-0da6d9552d6f" data-show-toc="true">Skogen som råvara</h3></div><div data-type="paragraph" id="978-9-147-10385-0_SOS_Geo_imageexport-Sec307-6-1-text" data-uuid="3f558eec-89cf-4037-b8d6-6ebeca05a047"><div><img src="assets/SOS_Geografi_0156_9789147103850_art_r1.png" data-type="illustration" data-uuid="37c5f33b-1779-421d-b306-b35cf8a445bb"><div class="caption">Flis.</div></div><p>Varje dag använder du många produkter som tillverkats av trä. Det som du först och främst tänker på är nog möbler och papper. Men det finns mycket mer i din närhet som har kommit från skogen. Skogsindustrin är en av Sveriges viktigaste näringsgrenar. Den ger arbete åt många, och den är viktig också därför att den ger stora inkomster genom export av skogsprodukter till andra länder.</p><div><img src="assets/SOS_Geografi_0156_9789147103850_art_r2.png" data-type="illustration" data-uuid="c2284a11-1032-4501-89de-e85e3dd96d1b"><div class="caption">Pellets.</div></div><p>Ungefär tio procent av den skog som huggs ner i Sverige används som bränsle. Av det övriga används ungefär hälften som sågtimmer. Det är de ned­re, raka och tjocka delarna av träden, alltså de kraftiga stammarna, som sågas till reglar, brädor och lister. Återstoden blir massaved, som används för att framställa papper och olika pappersprodukter.</p><div class="fact"><p class="title">Skogen är råvara i en mängd olika produkter.</p><p>Sågtimmer</p><p>I sågverken sågas stockarna upp till plank och brädor. Dessa torkas och hyvlas och används sedan framförallt till husbyggen. Virke av hög kvalité används till möbeltillverkning.</p><p>Plywood och andra skivor</p><p>Olika typer av skivor kan användas som byggnadsmateriel, till möbler och som emballage. Av de tjockaste trädstammarna tillverkas plywood, som är den dyraste typen av skivor. Spånskivor tillverkas av spån och fiberrester från sågverken.</p><p>Pappersmassa och papper</p><p>Pappersmassa framställs genom att ved hackas till flis som sedan kokas med olika kemikalier. Massan bleks sedan för att få en ljusare färg innan den torkas. I Sverige används två olika metoder vid framställningen, sulfit­metoden och sulfatmetoden. Sulfatmetoden är van­ligast, men tyvärr luktar det inte så gott om denna tillverkning. Pappersmassa används vid tillverkning av papper.</p><p>Flis</p><p>Klena träd, buskar, ris och stubbar från hygget kan köras genom en flistugg och bli till flis som eldas i stora fjärrvärmeanläggningar. Flisen kan också pressas samman till så kallade pellets som eldas i mindre värmepannor.</p></div></div></section></section></body></html></div></body></html>