<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="0f61cba2-3828-4ab7-9d9a-2995a65da2a2"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec378-6-3" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Andra fritidsanläggningar" data-uuid="8a2bf154-6bc5-4279-bcd3-27094e1de145" data-show-toc="true"><span data-type="physicalpageref" data-uuid="d104640e7182" class="physicalpageref" data-value="192"></span>Andra fritidsanläggningar</h3></div><div data-type="paragraph" id="978-9-147-10385-0_SOS_Geo_imageexport-Sec378-6-3-text" data-uuid="85c3faa6-4ed7-4be2-9060-7a844ab9cc28"><p>Man ska inte behöva åka över halva Sverige för att komma till bra fritidsanläggningar. I varje kommun finns områden för jogging, bad och bollsporter. Det ingår i kommunernas uppgifter att ordna fritidsområden för sina invånare. Särskilt i storstäderna och i andra tättbefolkade områden är det viktigt att ordna tillräckligt med möjligheter för friluftsliv. Där är det ju ont om mark som inte måste användas till annat, och därför är det svårt att på egen hand hitta lämpliga platser.</p><p>Kommunala friluftsbad är populära på sommaren, särskilt bland barnfamiljer. Helst ska de ligga nära, hemmavid, så att man ofta kan komma dit. Det kan vara ett stort område med kiosker och kanske matställe och med vidsträckt parkeringsplats. Det kan vara bra att bada här i stället för på en liten badplats, för här finns badvakter och här kontrolleras vattnets kvalitet.</p><div><img src="assets/SOS_Geografi_0192_9789147103850_art_r1.png" data-type="illustration" data-uuid="216ceb32-1152-473d-8c9c-ecf67f685436"><div class="caption">En golfbana är en vidsträckt anläggning. I ett stort område har man förändrat landskapet så att det ska passa så bra som möjligt för golfspel.</div></div></div></section></body></html></div></body></html>