<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="62218d5a-8ffa-42a7-9557-3e62683a5843"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec101-8-1" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Växter och djur i Antarktis" data-uuid="07baff2a-8748-4064-b383-69e1beb19596" data-show-toc="true">Växter och djur i Antarktis</h4></div><div data-type="paragraph" id="978-9-147-10385-0_SOS_Geo_imageexport-Sec101-8-1-text" data-uuid="981fd481-4dee-4f01-83e9-e1b13b43b350"><p>En mycket liten del av Antarktis yta är faktiskt isfri. Där växer ett litet antal lavar, och några olika arter av mossa finns också. Men det finns bara en enda blommande växt som klarar att leva här!</p><p>De djur som finns på land är bara där en kort tid för att para sig och föda upp sina ungar. De söker alla sin föda i havet, som i jämförelse med landisen kryllar av liv.</p><p>Norr om Antarktis finns jordens stormigaste hav. I detta hav lever flera arter av en centimeterstor räka som kallas krill. På sommaren finns krillen i enorma mängder. Valar kommer ända från ekvatorn för att kalasa på krillen. Fiskar äter också mycket krill och blir sedan i sin tur föda åt pingviner och sälar.</p></div></section></body></html></div></body></html>