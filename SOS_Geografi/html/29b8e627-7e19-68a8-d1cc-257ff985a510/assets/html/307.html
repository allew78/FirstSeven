<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="a23dd71b-c40b-4862-9b46-39a8375c0671"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec437-7-1" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Berlin, sönderbrutet och hopfogat" data-uuid="30a9423e-febd-474e-9786-2d4f766dcc42" data-show-toc="true">Berlin, sönderbrutet och hopfogat</h4></div><div data-type="paragraph" id="978-9-147-10385-0_SOS_Geo_imageexport-Sec437-7-1-text" data-uuid="1ad33ace-6d81-40ed-aad1-f3361a68548b"><p>För hundra år sedan var Berlin huvudstad i Tyskland och en nästan lika stor och viktig stad som Paris. Men andra världskriget på 1940-talet förändrade allt.</p><p>80 procent av Berlin bombades sönder i krigets slutskede. Efter kriget byggdes staden upp på nytt, men delades mitt itu. Östberlin kom att höra till staten Östtyskland och Västberlin till Tyska förbunds­republiken, Västtyskland. Östtyskarna byggde en hög mur med taggtråd som gräns genom staden med ett brett, helt öde markområde intill. Många östberlinare försökte ta sig över muren. Några lyckades, andra blev skjutna. 1989 öppnades gränsen, muren revs och de två tyska staterna förenades. Berlin blev åter huvudstad för alla tyskar. På den tomma gränszonen byggdes ett nytt centrum med enorma kontorshöghus, nya regeringsbyggnader, hotell och affärsgator. I Berlins storstadsområde bor nu 3,7 miljoner människor.</p></div></section></body></html></div></body></html>