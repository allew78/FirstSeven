<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="db500cf9-db36-44ce-bf8d-640c531e99a8"><html><head><meta http-equiv="Content-Type" content="text/html; charset=UTF-8"></head><body><section class="section-l1" id="978-9-147-10385-0_SOS_Geo_imageexport-Sec633-6-13" showtoc="true" ispage="true"><div class="titles"><h2 class="main section-l1" data-level="1" data-type="section-section" data-label="Luftföroreningar känner inga gränser" data-uuid="8bb2560e-bf20-4354-9a6b-7e7055a2bfda" data-show-toc="true"><span data-type="physicalpageref" data-uuid="d104640e12119" class="physicalpageref" data-value="313"></span>Luftföroreningar känner inga gränser</h2></div><div data-type="paragraph" id="978-9-147-10385-0_SOS_Geo_imageexport-Sec633-6-13-text" data-uuid="c453b8d9-9498-4b62-9873-c8e85a2a2dc1"><p>När olja och kol som innehåller svavel eldas kommer svavlet ut med rökgaserna. Svavlet reagerar med vatten i atmosfären och bildar svavelsyra. Svavelsyran följer sedan med vindarna och faller så småningom ner någon annanstans som surt regn. De sura regn som drabbar Skandinavien orsakas till största delen av utsläpp i Storbritannien, Tyskland, Polen och Ryssland. Regnet försurar mark, sjöar och vattendrag, men skadar också bilar och byggnader.</p><p>I Sverige har 20 000 sjöar drabbats av försurning, och i många har all fisk försvunnit. Sverige minskade tidigt sina svavelutsläpp, men det hjälpte inte särskilt mycket eftersom det mesta av försurningen kom från andra länder. Men tack vare internationella överenskommelser har försurningen minskat på senare år.</p></div></section></body></html></div></body></html>