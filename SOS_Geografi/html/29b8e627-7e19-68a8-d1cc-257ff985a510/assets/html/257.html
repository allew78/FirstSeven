<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="2a620916-0286-41d4-8170-5148b50c9424"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec363-7-3" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Men det kan bli konflikter" data-uuid="3ec89883-d434-4e3f-8633-66c7205cfb90" data-show-toc="true">Men det kan bli konflikter</h4></div><div data-type="paragraph" id="978-9-147-10385-0_SOS_Geo_imageexport-Sec363-7-3-text" data-uuid="f467636e-5f4e-4a9c-bb77-3e8a455fa71b"><p>Miljoner människor, både svenskar och besökare från utlandet, får röra sig fritt i den svenska naturen eftersom vi har allemansrätt. Samtidigt finns det ju ägare till all mark, antingen privata ägare, bolag, kommuner eller staten. Skogsägaren skyddar och vårdar sin skog, för träden ska så småningom säljas som råvara till skogsindustrin. Bönderna vårdar sina åkrar och ängar. Därifrån kommer deras inkomster. Det som växer där är deras grödor.</p><div><img src="assets/SOS_Geografi_0184_9789147103850_art_r1.png" data-type="illustration" data-uuid="c00bd375-bb99-47d4-a684-6c8dbce6cf5f"><div class="caption">”Här tar det stopp!”</div></div><p>Okunniga och oförsiktiga vandrare kan skada det som tillhör markägaren, till exempel små trädplantor, och stora skaror av turister sliter på ömtålig mark. Allemansrätten är därför inte något som alla är överens om. Många markägare anser också att det är helt fel att folk ska kunna plocka massor med bär på deras ägor och sedan sälja bären och tjäna pengar.</p></div></section></body></html></div></body></html>