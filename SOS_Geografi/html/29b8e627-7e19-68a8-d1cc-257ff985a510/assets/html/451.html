<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="1bb53fe2-df41-4e89-b36e-39602b6daae6"><html><head><meta http-equiv="Content-Type" content="text/html; charset=UTF-8"></head><body><section class="extra" id="978-9-147-10385-0_SOS_Geo_imageexport-Sec635-6-1" showtoc="true" ispage="true"><div class="titles"><h3 class="main extra" data-level="2" data-type="section-paragraph" data-label="Asiens bruna moln" data-uuid="485811e2-2999-435a-91da-b72e70bb4a21" data-show-toc="true">Asiens bruna moln</h3></div><div data-type="paragraph" id="978-9-147-10385-0_SOS_Geo_imageexport-Sec635-6-1-extra" data-uuid="da3b1ca4-440d-496a-b397-cd8b725566e8"><p>På 1980-talet upptäcktes för första gången ett stort brunfärgat moln över Asien. På senare år har molnet kunnat följas med hjälp av vädersatelliter. Asiens bruna moln är gigantiskt stort och består av föroreningar från trafik, industrier och skogsbränder blandat med röken från miljoner spisar som eldas med ved och torkad kodynga. Molnet är tre kilometer tjockt och kan ibland täcka stora delar av den asiatiska kontinenten. Det påverkar vindarna och hindrar solljuset att nå jordytan. Mindre solljus ger mindre avdunstning från haven, vilket i sin tur ger mindre regn. Detta kan orsaka torka i vissa områden.</p></div></section></body></html></div></body></html>