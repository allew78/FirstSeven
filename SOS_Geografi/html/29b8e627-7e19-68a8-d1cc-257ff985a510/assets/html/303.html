<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="3d0ad01e-dedd-4766-968e-2f20fbd3d376"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec433-7-1" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Paris" data-uuid="91e30e6d-3847-4154-90b1-321defcaf540" data-show-toc="true">Paris</h4></div><div data-type="paragraph" id="978-9-147-10385-0_SOS_Geo_imageexport-Sec433-7-1-text" data-uuid="b2d7b2ba-9d10-48e2-9ecf-ca885a62b62e"><div><img src="assets/SOS_Geografi_0213_9789147103850_art_r1.png" data-type="illustration" data-uuid="d93a56b0-4ffd-4035-b6e1-8df87466a2f4"><div class="caption">I Frankrike dominerar Paris. Alla andra större städer ligger i utkanten av landet.</div></div><p>Paris är Frankrikes huvudstad, och i storstadsområdet Paris bor 10,2 miljoner människor. Det är sex gånger fler än i den näst största staden, Marseille. Paris växte upp som en handelsort vid floden Seine för 2000 år sedan och blev snart huvudstad i frankernas rike. Frankrike är ett gammalt land, och Paris har alltid varit huvudstad. Där fanns den mäktige kungen och hovet, och där samlades alla som hade att göra med lyx, kläder, musik och konst, hantverk, pengar, hög utbildning och så småningom också industri.</p><p>Paris är fortfarande Frankrikes politiska, ekonomiska och kulturella centrum. Där finns de största företagen och bankerna, de finaste affä­rerna och de bästa universiteten. Till Paris leder ett tiotal järnvägar och minst lika många motorvägar från alla delar av landet. I för­orterna finns stora höghusområden. Där bor bland annat många tusen invandrare från de länder i Nordafrika som förr var franska kolonier. Ingen stad i Frankrike kan konkurrera med Paris.</p></div></section></body></html></div></body></html>