<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="c4b1dc93-7946-4654-b2ab-a32e3ccd659d"><html><head><meta http-equiv="Content-Type" content="text/html; charset=UTF-8"></head><body><section class="extra" id="978-9-147-10385-0_SOS_Geo_imageexport-Sec495-6-1" showtoc="true" ispage="true"><div class="titles"><h4 class="main extra" data-level="3" data-type="section-subparagraph" data-label="Tjernobyl och Fukushima" data-uuid="6b4fa643-c20c-4282-a8be-6be0f7a003e6" data-show-toc="true">Tjernobyl och Fukushima</h4></div><div data-type="paragraph" id="978-9-147-10385-0_SOS_Geo_imageexport-Sec495-6-1-extra" data-uuid="bde84841-5585-4713-8607-85eb86c98277"><p>1986 havererade kärnkraftverket i Tjernobyl i Ukraina. En explosion i reaktor 4 förstörda reaktortanken och satte eld på grafiten där stavarna med kärnbränsle fanns. Stora mängder radioaktivt material kom ut i luften. Värmen gjorde att radioaktiva partiklar steg högt upp i atmosfären och spreds med vindarna. En del av de radioaktiva partiklarna regnade några dagar senare ner över Sverige. Efter olyckan tvingades 400 000 människor lämna sina hem på grund av strålningen, många för alltid.</p><p>Den 11 mars 2011 skakades Japan av en enorm jordbävning. Jordbävningen orsakade också en tsunami som med våldsam kraft slog in mot den japanska kusten. Vid kärnkraftverket i Fukushima, som ligger precis vid kusten, var tre reaktorer igång. Vid jordbävningen försvann strömmen till kylanläggningarna. Då startades reservgeneratorer men dessa slogs ut av den 14 meter höga tsunamivågen som kom en timme efter själva jordbävningen. Reaktorerna gick nu inte längre att kontrollera och stora mängder radioaktivt material släpptes ut i havet och luften.</p></div></section></body></html></div></body></html>