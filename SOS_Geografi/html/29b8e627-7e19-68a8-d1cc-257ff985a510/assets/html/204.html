<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="2ff95fd5-1f71-4993-906f-998812b0545d"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec290-6-4" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Skogen i framtiden" data-uuid="0198322a-ccd4-458b-8bc5-ffe5cceb4fc0" data-show-toc="true">Skogen i framtiden</h3></div><div data-type="paragraph" id="978-9-147-10385-0_SOS_Geo_imageexport-Sec290-6-4-text" data-uuid="3d29726b-3b40-4fef-9fd3-2475547b3877"><div><img src="assets/SOS_Geografi_0149_9789147103850_art_r1.png" data-type="illustration" data-uuid="57a9b11e-4e5c-4170-9f04-3d446876f38d"><div class="caption">Skogsarbetare planterar skog i provinsen Anhui i Kina.</div></div><p>Samtidigt som jordens skogsareal minskar ökar behovet av skogsråvaror. I Latinamerika, Sydöstasien och särskilt i Indien och Kina ökar användningen av produkter från skogen. Den ekonomiska utvecklingen i dessa länder går snabbt, och när människor får det bättre använder de mera papper och andra produkter som tillverkas av råvaror från skogen. Ska skogsbruket kunna leverera tillräckligt med råvara i framtiden måste det vara hållbart. Skogarna måste vårdas och återplantering efter avverkningar måste öka. Sker inte det skadas miljön och skogsindustrierna får problem med tillgång på träråvaran.</p><div><img src="assets/SOS_Geografi_0150_9789147103850_art_r1.png" data-type="illustration" data-uuid="224183bc-50ce-4e74-a76a-ec5cb731dad3"><div class="caption"><span data-type="physicalpageref" data-uuid="d104640e5848" class="physicalpageref" data-value="150"></span>Stormen Gudrun drog in över Sverige i januari 2005 och blev den värsta som någonsin drabbat den svenska skogen. Över 200 miljoner träd fälldes och de ekonomiska förlusterna var enorma. På bilden från Småland syns det fantastiska mönstret från spåren av skogsmaskinerna som hämtat ut träden och virkesupplagen i bildens nederkant.</div></div><p>De länder som har mest skog i Norden är Sverige och Finland. De norra delarna av Sverige och hela Finland tillhör barrskogsbältet.</p><p>Trots att Norge ligger på samma breddgrad som Sverige och Finland har landet inte lika mycket skog. Naturen i Norge består till stor del av höga fjäll och branta sluttningar. Där är jordlagret för tunt för att skog ska trivas.</p><p>På Island växte en gång björkskog över stora delar av ön. Men islänningarna högg ned skogen för att få virke och ved. De betande fåren som strövade fritt omkring betade sedan av alla nya plantor, och ingen ny skog växte upp igen.</p><p>I Danmark finns heller inte mycket skog. Det mesta av lövskogen har huggits ned för att ge plats åt åkrar. På västra Jylland har danskarna planterat tallskog på de magraste sandiga markerna.</p></div></section></body></html></div></body></html>