<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="fb5b3aef-dba9-42ed-a05e-83b4b9b90f39"><html><head><meta http-equiv="Content-Type" content="text/html; charset=UTF-8"></head><body><section class="section-l1" id="978-9-147-10385-0_SOS_Geo_imageexport-Sec607-6-3" showtoc="true" ispage="true"><div class="titles"><h2 class="main section-l1" data-level="1" data-type="section-section" data-label="Global uppvärmning – växthuseffekten" data-uuid="e6c0b94e-d7bd-4654-99e5-0043167bda28" data-show-toc="true">Global uppvärmning – växthuseffekten</h2></div><div data-type="paragraph" id="978-9-147-10385-0_SOS_Geo_imageexport-Sec607-6-3-text" data-uuid="4fa0d225-2cb6-4d6d-b5bb-5b0a50341077"><p></p><div><img src="assets/SOS_Geografi_0298_9789147103850_art_r1.png" data-type="illustration" data-uuid="162a12e4-3be1-423b-a48f-c0b11ac5c44a"></div>Det mesta av den solstrålning som når jorden går rakt igenom atmosfären. När solstrålarna träffar jorden värms land och hav. En del av den värme som då bildas hindras sedan av atmosfären från att försvinna ut i rymden. Vi kan jämföra atmosfären med glaset i ett växthus. Glaset släpper in solljuset som <span data-type="physicalpageref" data-uuid="d104640e11533" class="physicalpageref" data-value="299"></span>värmer upp mark och plantor, men glaset hindrar sedan värmen att komma ut: Det blir varmt inne i växthuset. I atmosfären är det i första hand vattenånga, koldioxid och metangas som fungerar som glaset i växthuset och stoppar värmen. Om inte denna växthuseffekt fanns skulle det vara 30 grader kallare på jorden.<p></p><div><img src="assets/SOS_Geografi_0299_9789147103850_art_r1.png" data-type="illustration" data-uuid="bdf6e8c3-0f35-4ad8-bd59-90ca60c2901a"><div class="caption">Diagrammet visar avvikelse från medeltemperaturen under de senaste 140 åren. Det var alltså något kallare än ”normalt” på 1800-talet. Sedan dess har temperaturen ökat med cirka 0,8 grader.</div></div><p>Under de senaste hundra åren har framförallt mängden koldioxid ökat i atmosfären. Koldioxiden kommer från förbränning av fossila bränslen som kol och olja. När dessa fossila bränslen nu eldas upp tillförs atmosfären mycket extra koldioxid. När mängden koldioxid ökar blir det samtidigt varmare på jorden.</p></div></section></body></html></div></body></html>