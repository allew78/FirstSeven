<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="b44e624f-4ad8-4da9-9e9e-65e8d992046b"><html><head><meta http-equiv="Content-Type" content="text/html; charset=UTF-8"></head><body><section class="section-l1" id="978-9-147-10385-0_SOS_Geo_imageexport-Sec533-5-2" showtoc="true" ispage="true"><div class="titles"><h2 class="main section-l1" data-level="1" data-type="section-section" data-label="Europa" data-uuid="cc9df1c3-d770-48b8-b7e0-0366cd13addc" data-show-toc="true"><span data-type="physicalpageref" data-uuid="d104640e9873" class="physicalpageref" data-value="258"></span>Europa</h2></div><section class="section-l2" id="978-9-147-10385-0_SOS_Geo_imageexport-Sec534-6-1" showtoc="true" ispage="false"><div class="titles"><h3 class="main section-l2" data-level="2" data-type="section-paragraph" data-label="Europeiska Unionen, EU" data-uuid="8a3e8b2f-7c7a-413f-a114-d6ec71191e55" data-show-toc="true">Europeiska Unionen, EU</h3></div><div data-type="paragraph" id="978-9-147-10385-0_SOS_Geo_imageexport-Sec534-6-1-text" data-uuid="0a04be2b-9af8-44d5-b4ee-36e7b34a4b68"><p>EU betyder Europeiska unionen. EU består (år 2015) av 28 stater i Europa som har mycket nära kontakter med varandra. EU-länderna för en gemensam politik på många områden, som till exempel handel, konsumentärenden och miljöfrågor. Mycket handlar om ekonomi. Medlemsländerna betalar avgifter till en gemensam EU-kassa. Ungefär 140 miljarder euro kommer årligen in till kassan. Pengarna används till olika verksamheter inom EU och som bidrag till olika länder i EU, bland annat till deras jordbruk och miljö.</p><div class="fact"><p>EU:s utvidgning</p><p>Steg för steg har EU utvidgats mot öster och sydöst.</p></div><div><img src="assets/SOS_Geografi_0258_9789147103850_art_r2.png" data-type="illustration" data-uuid="d6c488ed-582b-4346-9736-89d1caaa3864"></div><div><img src="assets/SOS_Geografi_0258_9789147103850_art_r1.png" data-type="illustration" data-uuid="c6cf7707-cb85-4a53-897f-69677aabfd30"></div><p>Inom EU får medborgarna i de olika länderna utan hinder flytta över gränserna. På liknande sätt får varor flyttas utan tullar eller andra handelshinder mellan de olika länderna. Det är två mycket viktiga fördelar med att vara med i EU. En nackdel kan vara att EU-länderna måste följa alla gemensamma regler för tillverkning och handel med snart sagt alla varor.</p><div class="fact"><p class="title">Den inre marknaden</p><p>Inom EU får varor, tjänster, människor och pengar fritt passera över ländergränserna. Detta kallas de fyra friheterna eller den inre marknaden.</p><p class="title">Hur mycket är 140 miljarder euro?</p><p>Euro är den valuta som är gemensam för de flesta EU-länder. En euro motsvarar ca 9,25 svenska kronor. EU:s budget på 140 miljarder euro, de pengar som årligen ska fördelas, motsvarar alltså drygt 1 300 miljarder svenska kronor.&nbsp;</p></div><p>I SO·S Geografi finns många sifferuppgifter som bygger på senast tillgängliga statistik vid trycktillfället. Sök alltid efter nya sifferuppgifter på internet när så är lämpligt. Jämför och notera förändringar.</p><p><span data-type="physicalpageref" data-uuid="d104640e9908" class="physicalpageref" data-value="259"></span>För EU-ländernas handel med länder utanför EU finns tullavgifter och andra begränsningar. Det finns också regler som gör det svårt för medborgare i länder utanför EU att flytta till ett EU-land.</p><p>Om vi betraktar EU som ett förbund av stater som tillsammans handlar med andra länder i världen så är EU en av de tre stora ekonomiska makterna i världen. De andra två är USA och Kina.</p></div><section class="section-l3" id="978-9-147-10385-0_SOS_Geo_imageexport-Sec535-7-1" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Europa är större än EU" data-uuid="b9153971-7541-4974-b096-8219d5025bf4" data-show-toc="true">Europa är större än EU</h4></div><div data-type="paragraph" id="978-9-147-10385-0_SOS_Geo_imageexport-Sec535-7-1-text" data-uuid="a1a78e5a-02bd-4137-9fa7-ace46b462d31"><p>Ungefär en tredjedel av Europas länder var medlemmar i EU år 2003. Men fler ville in, eftersom de tyckte att det fanns så många fördelar med att vara med. Tio länder blev med i EU år 2004 och ytterligare två år 2007. Ännu fler skulle vilja vara med, men EU:s ledning har sagt att de länderna först måste förbättra polis- och domstolsväsendet och skaffa bättre balans i ekonomin. Vid halvårsskiftet 2013 blev Kroatien medlem.</p><div><img src="assets/SOS_Geografi_0259_9789147103850_art_r1.png" data-type="illustration" data-uuid="e3218bc0-6a8f-4642-b227-e7953cd21c37"><div class="caption">Högt upp på listan hamnar de länder där invånarna inte bara har hög medelinkomst utan också hög utbildning och god hälsa. I de länderna kan också alla läsa och ­medellivslängden är 75–80 år.</div></div><p>Länderna i östra Europa hade tidigare mycket liten kontakt med länderna i västra Europa. Från 1989, efter Sovjetunionens fall, har kontakterna ökat allt mer, och mycket har förändrats i de gamla öststaterna. Men fortfarande fungerar deras industrier och näringsliv sämre än i väst, och invånarnas välfärd är lägre.</p></div></section><section class="section-l3" id="978-9-147-10385-0_SOS_Geo_imageexport-Sec536-7-2" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="När EU utvidgats" data-uuid="956793a6-3ef8-486c-ae01-0c8ca6206d31" data-show-toc="true"><span data-type="physicalpageref" data-uuid="d104640e9930" class="physicalpageref" data-value="260"></span>När EU utvidgats</h4></div><div data-type="paragraph" id="978-9-147-10385-0_SOS_Geo_imageexport-Sec536-7-2-text" data-uuid="8ce251bd-6956-4fb5-9600-cc51a1c41472"><p>I länderna i östra Europa är lönerna mycket lägre än i Västeuropa. Många företag i väst har därför köpt eller byggt fabriker i öst och lagt ner sin verksamhet i hemlandet. Till exempel har en del svenska klädföretag flyttat sin tillverkning till Estland. När länderna i östra Europa har varit med i EU en tid minskar dock löneskillnaderna.</p><p>De nya EU-länderna i öster kommer nog att modernisera jordbruket. Då kan de producera mängder av billiga jordbruksprodukter. Många bönder i Västeuropa är ängsliga för att de då får svåra konkurrenter på den gemensamma marknaden. När EU utvidgats blir budgeten större, men en stor del av pengarna kommer förmodligen att gå till de nya medlemmarna som stöd åt fattiga jordbruksområden och gamla industriorter. Men mer pengar än tidigare används för att förbättra miljön och bekämpa kriminalitet, narkotikahandel och trafficking mellan länderna.</p></div></section><section class="section-l3" id="978-9-147-10385-0_SOS_Geo_imageexport-Sec537-7-3" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Europas viktigaste tillväxtområde" data-uuid="ec4067f5-a525-4754-a410-01fc1792a042" data-show-toc="true">Europas viktigaste tillväxtområde</h4></div><div data-type="paragraph" id="978-9-147-10385-0_SOS_Geo_imageexport-Sec537-7-3-text" data-uuid="766e93d2-5b51-4c0a-8d37-cb156232ed8d"><div><img src="assets/SOS_Geografi_0260_9789147103850_art_r1.png" data-type="illustration" data-uuid="0a248b4b-6236-48bb-a5cd-3974df0fd165"><div class="caption">Europas viktigaste område, ekonomiskt och politiskt, sträcker sig från södra England ner till norra Italien. I området ligger bland annat Bryssel, ”huvudstaden” inom EU, och Frankfurt am Main, där EU:s centralbank finns.</div></div><p>Staterna inom EU har många kontakter med varandra. Mer än 70 procent av deras handel sker dem emellan. Företag som ligger inom EU har där en marknad med ungefär 500 miljoner människor. De har i genomsnitt mer pengar än människorna i andra stora handels­områden i världen förutom USA och Japan.</p><p>Moderna företag som inte behöver många industriarbetare vill ligga så centralt som möjligt i EU. Då finns de nära de politiska besluten och där pengarna finns. Det är också där som många människor med mycket hög utbildning lever, och där mycket forskning bedrivs och nya produkter utvecklas.</p></div></section></section></section></body></html></div></body></html>