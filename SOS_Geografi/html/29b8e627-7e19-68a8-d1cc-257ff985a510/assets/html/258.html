<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="d73d6346-3de4-4752-8a5a-18741b9111ac"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec364-7-4" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Vid kuster och stränder" data-uuid="08632325-5c77-445c-80ba-346975a949bc" data-show-toc="true"><span data-type="physicalpageref" data-uuid="d104640e6983" class="physicalpageref" data-value="185"></span>Vid kuster och stränder</h4></div><div data-type="paragraph" id="978-9-147-10385-0_SOS_Geo_imageexport-Sec364-7-4-text" data-uuid="5fed55c5-9c9d-4000-8b72-949de7d9dcc5"><div><img src="assets/SOS_Geografi_0185_9789147103850_art_r1.png" data-type="illustration" data-uuid="fe62e607-e388-4e46-84f5-a80805a25099"><div class="caption">Övernattning på egen kobbe i Stockholms ytterskärgård. Här gäller det att vinden inte ökar kraftigt eller byter riktning och kommer in utifrån öppna havet.</div></div><p>Allemansrätten gäller också längs kuster och ute på vattnet, i insjöar, åar och skärgårdar. På somrarna kan det vara mycket folk där, särskilt i områden som ligger nära de stora städerna. Många människor innebär att det kan bli trångt. Då blir det extra viktigt att tänka på att inte störa och inte förstöra, varken i naturen eller för de människor som bor och arbetar där, året runt.</p><p>Många som bor vid kusterna vill också komma ut på havet med segelbåt, motorbåt eller kajak. Flerdagsturer kan locka, och kanske blir det flera veckor med båten ute i skärgården. Eftersom allemansrätten gäller där också ska det vara lätt att ta sig fram och att gå i land. Men det gäller förstås att inte störa. Var får man ankra och var får man gå i land?</p><p>Samma regler gäller som inne på land. Alla får vara på stranden och utanför stranden utom där det är tomtmark eller där det finns ett särskilt förbud att gå i land. Naturen just där måste kanske skyddas speciellt. Den som kommer med sin båt kan förstås också lägga till i en fritidshamn med bryggor och service.</p></div></section></body></html></div></body></html>