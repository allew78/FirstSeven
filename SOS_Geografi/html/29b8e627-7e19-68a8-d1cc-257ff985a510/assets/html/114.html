<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="bd0d2513-68b9-474a-af5b-656c03e4dca5"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec163-6-1" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Fisk är nyttig mat!" data-uuid="8e060ca7-9c3a-4728-997f-b26e78694d80" data-show-toc="true">Fisk är nyttig mat!</h3></div><div data-type="paragraph" id="978-9-147-10385-0_SOS_Geo_imageexport-Sec163-6-1-text" data-uuid="aed24a09-127f-462c-8d99-9d29d045f95d"><p>Att fisk är nyttig mat har du säkert hört många gånger. Fisk innehåller viktiga vitaminer och mineraler. Även det fett som finns i fisk har visat sig vara nyttigt. Det innehåller så kallade omättade fettsyror som är bra för hjärta och blodkärl. Människor som äter fisk ofta blir mera sällan sjuka i hjärt- och kärlsjukdomar.</p><div><img src="assets/SOS_Geografi_0090_9789147103850_art_r1.png" data-type="illustration" data-uuid="5754330d-8963-4dbc-9050-1b485e4d31dd"><div class="caption">Världens största fiskenationer. Räknat per invånare fiskar islänningarna mest!</div></div><p>Men viktigare är kanske att fisk till största delen består av proteiner. De behövs för att människokroppen ska fungera.</p><div><img src="assets/SOS_Geografi_0090_9789147103850_art_r2.png" data-type="illustration" data-uuid="2777929c-3dbb-482b-b4d4-5f7a3ef6f95c"><div class="caption"><span data-type="physicalpageref" data-uuid="d104640e3380" class="physicalpageref" data-value="91"></span>Nyfångad torsk hissas upp på ett fiskefartyg i Östersjön.</div></div><p>Hur mycket fisk man äter beror på var i världen man bor. I länder som ligger vid havet äter man förstås mest fisk, som i Norge, Island och Japan.</p><div class="fact"><p class="title">Visste du att …</p><p>En japan äter i genomsnitt 100 kg fisk under ett år. Svensken äter i genomsnitt 15 kg.</p></div></div></section></body></html></div></body></html>