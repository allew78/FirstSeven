<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="e67f9c64-238f-4a51-a61d-279880ec5a84"><html><head><meta http-equiv="Content-Type" content="text/html; charset=UTF-8"></head><body><section class="section-l1" id="978-9-147-10385-0_SOS_Geo_imageexport-Sec624-6-8" showtoc="true" ispage="true"><div class="titles"><h2 class="main section-l1" data-level="1" data-type="section-section" data-label="Havsytan stiger" data-uuid="6cf9ce7d-a60f-4f53-ad2e-a2744bb525c0" data-show-toc="true"><span data-type="physicalpageref" data-uuid="d104640e11976" class="physicalpageref" data-value="308"></span>Havsytan stiger</h2></div><div data-type="paragraph" id="978-9-147-10385-0_SOS_Geo_imageexport-Sec624-6-8-text" data-uuid="6b952965-b770-4338-9e29-5023e3e69eef"><p>När jorden blir varmare stiger havsytan. Risken för översvämningar av länder med låga kuster ökar. Nederländerna planerar redan att bygga på sina fördämningar och vallar mot Nordsjön. Värre är det för fattiga länder som Bangladesh, där det saknas pengar till att bygga vallar. Problemen kommer också att öka vid stormar och orkaner. När havets nivå är högre kommer också översvämningarna som hänger ihop med ovädren att bli värre.</p><div class="fact"><p class="title">När isen smälter</p><p>Om alla glaciärer och inlands­isar smälte bort skulle havs­ytan stiga med 60 meter.</p></div><p>Många av jordens största städer, som New York, Buenos Aires, Tokyo, Hong Kong och Calcutta, ligger vid havet och där måste man redan nu planera för en ökad risk för översvämningar.</p><p>Men värst är nog ändå krisen för de låga öarna i Indiska oceanen och Stilla havet som bara sticker upp någon meter över havsytan. Dessa öar bildades en gång vid vulkanutbrott på havsbottnen, men själva vulkanen har under miljontals år nötts ner av vågor, väder och vind. Nu består öarna av låga korallrev som byggts upp kring de slocknade vulkanerna. Om hundra år kan de flesta öarna vara dränkta av havet.</p><div><img src="assets/SOS_Geografi_0308_9789147103850_art_r1.png" data-type="illustration" data-uuid="d82c54e7-87ca-428d-ab29-f41fe89c01a6"></div></div></section></body></html></div></body></html>