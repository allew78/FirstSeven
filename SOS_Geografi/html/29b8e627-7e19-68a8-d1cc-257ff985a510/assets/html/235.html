<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="40869bfe-647f-4708-81c9-cc56d851d098"><html><head><meta http-equiv="Content-Type" content="text/html; charset=UTF-8"></head><body><section class="section-l1" id="978-9-147-10385-0_SOS_Geo_imageexport-Sec334-5-3" showtoc="true" ispage="true"><div class="titles"><h2 class="main section-l1" data-level="1" data-type="section-section" data-label="Svenskt jordbruk " data-uuid="beb2a706-feb6-4383-a9e5-d0a8876c9960" data-show-toc="true"><span data-type="physicalpageref" data-uuid="d104640e6527" class="physicalpageref" data-value="169"></span>Svenskt jordbruk</h2></div><div data-type="paragraph" id="978-9-147-10385-0_SOS_Geo_imageexport-Sec334-5-3-text" data-uuid="d1edcc27-af3b-4590-afcd-1aed89b98e00"><div><img src="assets/SOS_Geografi_0169_9789147103850_art_r1.png" data-type="illustration" data-uuid="16ff3a82-bb65-47f6-aeaf-68a4baa145f8"></div><div class="fact"><p class="title">De bästa jordbruksområdena i Norden</p></div><p>I kartan har tre jordbruksområden markerats (1, 2, 3). Alla tre har goda jordar och bra klimat för jordbruk.</p><p>På nästa uppslag kan du läsa om ett besök på en gård i norra Skåne. Den ligger i det område med urbergsmorän som täcker större delen av Sverige. Sådan mark lämpar sig bäst för att odla foderväxter och för kreatursbete. Det ger mest inkomster. De flesta gårdar på moränjordar har också skog.</p><p>På lerjordarna vid de stora sjöarna och i kusttrakterna i södra och mellersta Sverige är det mer lönsamt att odla spannmål. Sveriges bördigaste marker finns i sydvästra Skåne. På fälten växer säd, sockerbetor och oljeväxter. Där ser man nästan inga betesmarker. De flesta gårdar har inte kor, men i stället är det vanligt att man föder upp grisar i stora svinstallar. Grisar som får säd i mathon behöver inga betesmarker.</p><p>Det mesta av den säd som skördas i Sverige används som djurfoder. Bara 15 procent blir livsmedel, men det räcker ändå till vad vi behöver som mat.</p><p>Inte bara jordmånen har betydelse för vad man odlar i ett område utan också klimatet. Sverige är ju långt från söder till norr, och det är stora skillnader i klimatet. I Skåne är det tillräckligt varmt för att olika grödor (växter) kan växa under sju månader på året. Så lång är växtperioden (vegetationsperioden) där. I norra Norrland är växtperioden bara fyra månader. Där är somrarna ljusa och varma och sommardagarna är långa, men ändå är det ganska få växtslag som hinner gro, växa upp och mogna på så kort tid.</p><p>Den gård som vi ska besöka är en stor gård. Den omfattar 130 hektar odlad mark och därtill 50 hektar skog. Så stora gårdar finns framför allt i Skåne, Västergötland, Östergötland och Södermanland. Det allra mesta av de svenska jordbruksprodukterna kommer från stora gårdar.</p><div class="fact"><p class="title">Hur stort ärett hektar?</p><p>En fotbollsplan motsvarar 0,7 hektar. 50 hektar är alltså ungefär 71 fotbollsplaner!</p></div><div><img src="assets/SOS_Geografi_0170_9789147103850_art_r1.png" data-type="illustration" data-uuid="d1d410fb-c2ed-4ace-ad02-7f31374881cb"></div><p><span data-type="physicalpageref" data-uuid="d104640e6560" class="physicalpageref" data-value="170"></span>Vi besöker Anna och Jan på deras gård i norra Skåne. Där träffar vi också Johan som är åtta år och hans lillebror Filip. Gården ligger på en sluttning ner mot Finjasjön och den syns på långt håll, för den har flera stora byggnader. Högst reser sig en silo med vita torn. I silon finns foder till alla gårdens kor. Bredvid ligger den stora ladugården med de 120 korna och kalvarna. På andra sidan silon ligger den stora maskinhallen. Bortom den ligger en trädgård, och bland de höga träden ligger det stora huset där familjen bor.</p><div><img src="assets/SOS_Geografi_0170_9789147103850_art_r2.png" data-type="illustration" data-uuid="d16bd753-b102-4ded-9367-7247c3e6bc9b"></div><p>Till gården hör 130 hektar odlad mark. Det är ett område som är nästan lika stort som 190 fotbollsplaner. Jan har hela året en anställd medhjälpare. Tillsammans klarar de av det allra mesta av jobbet med djuren och jobbet ute på fälten. På vintern arbetar de i skogen. Anna har också mycket att göra på gården. I den stora trädgård­en finns mycket frukt och grönsaker att ta hand om. Men oftast är hon borta på ­dagarna, för hon arbetar också som hemkunskapslärare på en skola i närheten.</p></div></section></body></html></div></body></html>