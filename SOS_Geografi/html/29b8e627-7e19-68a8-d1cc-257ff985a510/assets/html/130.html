<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="a7cf6081-7418-4d01-85ee-ebd4184ae9e3"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec187-7-3" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Barnrika familjer" data-uuid="7981d007-3316-442e-ad6e-eff9b09da037" data-show-toc="true">Barnrika familjer</h4></div><div data-type="paragraph" id="978-9-147-10385-0_SOS_Geo_imageexport-Sec187-7-3-text" data-uuid="6a531ef2-a1e2-4235-b232-f3434fd06e46"><div><img src="assets/SOS_Geografi_0101_9789147103850_art_r10.png" data-type="illustration" data-uuid="39823256-b803-4957-ac15-983e935b0c60"></div><div><img src="assets/SOS_Geografi_0101_9789147103850_art_r10-c3.png" data-type="illustration" data-uuid="6aac228f-2296-408e-a46a-20df01b5c2ca"><div class="caption">Omkring år 2000 ökade befolkningen snabbt i en del länder och långsammare i andra. Sådana skillnader var det fortfarande omkring år 2010. Men nästan överallt var takten då något långsammare än tio år tidigare.</div></div><p>I Sverige och andra länder i Europa är det vanligt att mammorna bara föder ett eller två barn. Det är också vanligt att vuxna inte har några barn alls. I sådana länder ökar knappast befolkningen – såvida inte många invandrare flyttar dit.</p><p><span data-type="physicalpageref" data-uuid="d104640e3851" class="physicalpageref" data-value="102"></span>I länder med snabb folkökning är det förstås annorlunda. I ganska många u-länder är det vanligt med fyra eller fem barn i en familj, kanske ännu fler.</p><div><img src="assets/SOS_Geografi_0102_9789147103850_art_r1.png" data-type="illustration" data-uuid="667acc01-3b5a-45dc-9da4-8fc443f69662"><div class="caption">I en skola i Mumbai i Indien. I många fattiga länder har det vanliga varit att bara pojkarna gått i skola. De flesta flickor har inte lärt sig att läsa och skriva. Fortfarande är hälften av kvinnorna i Indien inte läskunniga. Men det blir bättre. De styrande i landet gör nu mycket för att också flickor ska få utbildning.</div></div><p>Förr i tiden när de flesta i Sverige bodde på landsbygden och arbetade med jorden var familjerna större. Det var vanligt att barnen fick olika arbetsuppgifter både utomhus och inomhus redan innan de fyllt tio år. Så är det fortfarande i de områden i världen där man lever på gammaldags sätt ute på landsbygden. Flickorna hämtar ved och vatten och passar småsyskon. Pojkarna vaktar husdjuren. Då är det bra att det finns många barn i familjen.</p><div class="fact"><p class="title">Läskunnighet 2009</p><p>Sverige 99%</p><p>USA 99%</p><p>Kina 93%</p><p>Indien 74%</p><p>Bangladesh 54%</p><p>Etiopien 36%</p><p>Mali 26%</p></div><p>I städerna är livet annorlunda. Där är det inte så bra att ha många barn. Nästan överallt i världen är familjerna mindre i städerna än på landsbygden. När allt fler människor flyttar in till städerna så ökar inte invånarantalet i det landet lika snabbt som tidigare. Så är det i många u-länder i Asien och Sydamerika.</p><p>Det har också stor betydelse om flickorna kan gå i skola. I de länder där flickor har samma möjligheter till utbildning som pojkar får kvinnorna starkare ställning. De deltar mer i beslut och kanske vill de inte föda så många barn.</p></div></section></body></html></div></body></html>