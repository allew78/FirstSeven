<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="4b69d608-f69e-44e6-97e5-16832ab899d1"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec252-7-1" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Vittring" data-uuid="ca63f062-6122-4104-b5ac-b0d7e794121f" data-show-toc="true">Vittring</h4></div><div data-type="paragraph" id="978-9-147-10385-0_SOS_Geo_imageexport-Sec252-7-1-text" data-uuid="81e771a6-5458-451f-bf96-07a43b059e6f"><p>Olika bergarter vittrar olika fort. En del är väldigt hårda och motståndskraftiga, som till exempel graniten i urberget, medan sedimentära bergarter oftast vittrar betydligt lättare.</p><p>Vittring kan ske på flera olika sätt. I kalla trakter kan vatten som trängt ner i sprickor frysa till is. Eftersom is har större volym än vatten kan isen spränga loss bitar ur berget. Detta kallas för frostsprängning.</p><p>I ökenområden kan skillnaden i temperatur mellan natt och dag vara mycket stor. Berget utvidgar sig under den heta dagen och drar ihop sig under den kalla natten. Med tiden kommer detta att leda till att berget vittrar sönder, solsprängning.</p><p>Kemisk vittring innebär att surt vatten löser upp berg som innehåller kalk. Det sura vattnet kan komma från granskogar där marken ofta är sur, eller från myrmarker med lågt pH.</p></div></section></body></html></div></body></html>