<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="a8b7eb98-e7d0-476a-bade-d33d517de20e"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec205-6-2" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Undernäring och svält" data-uuid="5095274e-4975-4ed1-a6b3-5baa5e2f86ec" data-show-toc="true">Undernäring och svält</h3></div><div data-type="paragraph" id="978-9-147-10385-0_SOS_Geo_imageexport-Sec205-6-2-text" data-uuid="91f0b23a-cb41-4483-a8e3-5c9c59c9f72a"><p>En vuxen behöver varje dag två till fyra liter vatten eller annan vätska och 2100–2500 kilokalorier (kcal) energi, det vill säga mat. Barn behöver ­mindre och vuxna med hårt kroppsarbete mycket mer. Den som inte får tillräckligt med mat blir undernärd, orkar mindre och blir lättare sjuk. Den som får alldeles för lite mat svälter.</p><p>Rika länder som producerar mycket mat, till exempel Frankrike och USA, säljer också mycket till andra länder. Men väldigt fattiga länder, som till exempel Etiopien, har knappast råd att köpa (importera) mat, inte ens baslivsmedel.</p><p>Zimbabwe i södra Afrika är ett av de länder som drabbats mycket hårt av hiv/aids. Många vuxna blir sjuka och dör. Gamla och barn orkar inte odla så mycket, och då får bondehushållen inget överskott att sälja. De blir fattigare, och i hela landet minskar tillgången på mat.</p><p>Vid naturkatastrofer, under krig och i flyktingläger drabbas många av svält. De kan nästan inte få tag i något att äta, och de måste få katastrofhjälp. När katastrofen är över kommer nästan alltid en lång tid då maten ändå inte räcker. FN (Förenta Nationerna) och en rad internationella hjälporganisationer, till exempel Röda Korset, Rädda Barnen och Läkare utan gränser, arbetar ständigt för att hjälpa dem som drabbats av svältkatastrofer.</p><div class="extra"><p class="title"><span data-type="physicalpageref" data-uuid="d104640e4330" class="physicalpageref" data-value="110"></span>Millenniemålet</p><p>År 1996 samlades representanter för ­regeringarna i de flesta länder på ett möte och kom överens om att göra allt vad de kunde för att minska extrem fattigdom och svält i världen. Det skulle bara vara hälften så många svältande och undernärda tjugo år senare (2015). Det var ett av de så kallade millenniemålen. De största och dyraste åtgärderna behövdes i de fattigaste länderna men där fanns inte resurser till det. Efter många sammanträden lovade de rika länderna att på olika sätt bidra till att minska fattigdom och svält i hela världen.</p><p>Hur gick det?</p><p>För 25 år sedan levde två femtedelar av alla människor i extrem fattigdom. År 2015 hade andelen minskat till en femtedel. Samtidigt hade världens befolkning ökat med ungefär två miljarder människor, och fortfarande 1 200 miljoner människor extremt fattiga. De var nästan alla undernärda därför att de inte kunde få tag i tillräckligt med mat.</p><p>Fortfarande går var sjunde människa på jorden (ungefär 1 000 miljoner) hungriga till sängs, dag efter dag, månad efter månad. På kartan ser du att det är stora skillnader mellan olika delar av världen.</p><p></p><div><img src="assets/SOS_Geografi_0110_9789147103850_art_r1.png" data-type="illustration" data-uuid="33603063-e2ce-44f6-8d46-b3779d07ee57"></div>År 2015 satte man upp liknande mål.<p></p></div></div></section></body></html></div></body></html>