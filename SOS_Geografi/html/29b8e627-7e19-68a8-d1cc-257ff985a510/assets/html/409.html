<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="6e290e09-ffba-415e-b8d7-9152e2b92b84"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec578-6-2" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Utveckling i u-länder" data-uuid="2e21e41f-e493-4cc1-94b9-7588ceb66463" data-show-toc="true"><span data-type="physicalpageref" data-uuid="d104640e10966" class="physicalpageref" data-value="284"></span>Utveckling i u-länder</h3></div><div data-type="paragraph" id="978-9-147-10385-0_SOS_Geo_imageexport-Sec578-6-2-text" data-uuid="e859969e-9d9d-4306-bdd2-76e1994aa734"><p>Åtminstone hundra länder brukar kallas utvecklingsländer, u-länder. Exakt vilka länder som ska ha den etiketten går inte att avgöra. Det beror ju på vad man anser inte är utvecklat, men som borde utvecklas. Det finns stora skillnader mellan u-länderna. Därför är det svårt att säga vad som är typiskt för dem.</p><p>Men en del likartade förhållanden och förändringar till det bättre kan vi se i många u-länder.</p><ol class="arabic"><li><p>I de flesta u-länder har människorna fått bättre ekonomi under de senaste 30 åren. I en del länder har förbättringen varit större och gått fortare än i andra.</p></li><li><p>I nästan alla länder har de nyfödda numera mycket större chans att överleva de första åren. Undantag är länder som härjas av krig eller torka.</p></li><li><p>I de flesta länder lever de vuxna allt längre. Undantag är de länder i Afrika som är hårt drabbade av hiv och aids.</p></li><li><p>De flesta u-länder har mer handel nu än tidigare. De exporterar fler olika varor.</p></li><li><p>I allt fler u-länder blir det steg för steg mer industri av olika slag.</p></li></ol><p>Samtidigt är det mycket stora skillnader i hur människorna har det i olika delar av samma land. I avlägsna landsbygdsområden har folk det oftast sämre än de flesta har det i storstäderna.</p></div></section></body></html></div></body></html>