<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="c716484f-f06e-4fb2-913f-f3ed6518a938"><html><head><meta http-equiv="Content-Type" content="text/html; charset=UTF-8"></head><body><section class="section-l1" id="978-9-147-10385-0_SOS_Geo_imageexport-Sec632-6-12" showtoc="true" ispage="true"><div class="titles"><h2 class="main section-l1" data-level="1" data-type="section-section" data-label="Ozon skyddar mot UV-strålning" data-uuid="72c1e58e-7a77-40af-a6f2-1bcb701107c7" data-show-toc="true"><span data-type="physicalpageref" data-uuid="d104640e12100" class="physicalpageref" data-value="312"></span>Ozon skyddar mot UV-strålning</h2></div><div data-type="paragraph" id="978-9-147-10385-0_SOS_Geo_imageexport-Sec632-6-12-text" data-uuid="b39268c7-05fc-4c32-a4cc-992b92fb7836"><p>Bara en liten del av solens ultravioletta (UV) strålning går igenom atmo­sfären. UV-strålningen ger oss solbränna, men i höga doser är den mycket farlig och kan bland annat orsaka hudcancer. Strålningen kan också ge svåra skador på växter och djur. Som tur är finns ozonmolekyler i atmosfären som stoppar det mesta av UV-strålningen. Man brukar tala om ett ozonskikt, men egentligen är ozonmolekylerna utspridda på 20–50 kilometers höjd ovanför jordytan. Om allt ozon skulle samlas i ett skikt vid marken skulle det bara bli tre millimeter tjockt!</p><p>Oron i världen blev stor på 1980-talet när det visade sig att ozonet minskade i atmosfären. Mängden ozon över Antarktis blev så låg att forskarna talade om ett ”ozonhål”. Även i Arktis minskade ozonet.</p><p>Orsaken visade sig vara olika gaser som kallas freoner. Freoner användes som drivgas i sprayflaskor, som kylmedel i kylskåp och till mycket annat. Freoner var mycket stabila gaser som ansågs vara helt ofarliga. Men när dessa stabila gaser spred sig i atmosfären reagerade de med ozonet som förstördes.</p><div><img src="assets/SOS_Geografi_0312_9789147103850_art_r1.png" data-type="illustration" data-uuid="be67a559-cf91-4ade-9a67-755f2933421b"><div class="caption">Även över Australien har mängden ozon minskat i atmosfären. Barnen badar med kläderna på och målar ansiktet för att skydda sig mot skadlig UV-strålning.</div></div><p>I dag har de flesta av jordens länder slutat att använda freoner. I Sverige förbjöds gaserna 1995. Men det tar lång tid innan freonerna i atmosfären försvinner. Så även om ”ozonhålen” i atmosfären redan börjat läkas kommer det att dröja 50 år innan de är helt borta.</p></div></section></body></html></div></body></html>