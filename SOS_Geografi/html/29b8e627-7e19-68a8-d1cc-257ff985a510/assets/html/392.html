<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="e63363ee-95ff-4779-a755-ab309c9bd3bf"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec553-7-2" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Industri och utrikeshandel" data-uuid="a671a0e7-a18d-42db-b4a9-142c31094d4a" data-show-toc="true">Industri och utrikeshandel</h4></div><div data-type="paragraph" id="978-9-147-10385-0_SOS_Geo_imageexport-Sec553-7-2-text" data-uuid="c1810e88-ae7a-4bfc-8185-8b89f1939c8c"><p>Inget annat land i världen tillverkar så mycket varor av alla tänkbara slag som USA. I USA bor mer än 315 miljoner människor, och de flesta har gott om pengar att handla för. Därför har industriföretagen en mycket stor inhemsk marknad. Dessutom har USA och de två grannländerna Canada och Mexico bildat ett frihandelsförbund. Varor kan därför säljas och köpas mellan länderna utan regler eller avgifter som gör handeln krånglig eller dyr. Det är USA:s största utländska marknad.</p><p>Det är inte lika viktigt för USA att ha stor handel med andra länder som det är för många mindre länder i Europa. Det finns ju så många fler kunder i USA. Men många företag i USA vill skaffa sig ännu fler kunder. Tidigare handlade USA mycket med länder i Väst­europa. ­Nu­mera är Japan och några andra länder i Östasien en viktigare ut­ländsk marknad. Handeln med Kina har ökat kraftigt de senaste åren och Kina är numera USA:s näst viktigaste handelspartner. Ett sätt att få fler kunder är att företagen öppnar fabriker i andra länder. I de flesta andra länder är lönerna lägre än i USA. Amerikanska företag som behöver ha många anställda som utför enkelt fabriksarbete lägger därför sin tillverkning utomlands. Det är ju också lättare att sälja varor i ett land om man har tillverkningen där på platsen.</p></div></section></body></html></div></body></html>