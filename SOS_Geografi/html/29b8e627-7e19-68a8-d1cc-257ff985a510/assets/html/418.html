<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="d7c0d863-4d2b-4cdf-bd27-f81376a9d8ac"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec591-7-2" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Befolkningen fördubblades på 35 år" data-uuid="3de7036d-47cb-470b-9ba4-1211e95391e4" data-show-toc="true"><span data-type="physicalpageref" data-uuid="d104640e11194" class="physicalpageref" data-value="290"></span>Befolkningen fördubblades på 35 år</h4></div><div data-type="paragraph" id="978-9-147-10385-0_SOS_Geo_imageexport-Sec591-7-2-text" data-uuid="6c14aa59-a2c3-4c9d-8cf7-41c875ad1a0f"><p>Indiens befolkning fördubblades mellan 1970 och 2005. Det är märkligt att jordbruket kunnat utvecklas i samma takt så att maten fortfarande räcker till alla. Det finns åtminstone två förklaringar till det. Den ena är att många bönder började odla nya varianter av ris och vete som gav mycket större skördar. Den andra är att inte alla har råd att köpa så mycket mat som de skulle behöva. UNICEF har beräknat att mer än 40 procent av alla indiska barn yngre än tre år är undernärda på olika sätt. Vanligast är det bland flickorna på landsbygden, eftersom de har lägre status än pojkarna. Var fjärde indisk familj är mycket fattig.</p><div class="fact"><p class="title">VAD ÄR UNICEF?</p><p>Det är FN:s barnfond för att stödja ländernas strävanden att förbättra barnens hälsa och utbildningsmöjligheter.</p></div><p>Eftersom befolkningen har ökat så snabbt har det varit omöjligt att ordna skolgång åt alla barn. Fortfarande är det många som inte lär sig läsa.</p><div class="fact"><p class="title">Indien ligger efterUppgifterna är från omkring år 2013</p><p></p><table><tbody><tr><td></td><td><p>Spädbarnsdödlighet</p></td><td><p>Medellivslängd</p></td><td><p>Läskunnighet</p></td></tr><tr><td><p>Brasilien</p></td><td><p>12 per tusen</p></td><td><p>75 år</p></td><td></td><td><p>91 %</p></td><td></td></tr><tr><td><p>Indien</p></td><td><p>41 per tusen</p></td><td><p>66 år</p></td><td></td><td><p>63 %</p></td><td></td></tr><tr><td><p>Kina</p></td><td><p>11 per tusen</p></td><td><p>75 år</p></td><td></td><td><p>95 %</p></td><td></td></tr></tbody></table></div></div></section></body></html></div></body></html>