<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="b61c96a8-1d44-4c0d-a78c-481930f91dd8"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec615-7-1" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Två grader varmare" data-uuid="c1154ee2-fc63-4bfa-bc8d-61ae002179fe" data-show-toc="true"><span data-type="physicalpageref" data-uuid="d104640e11745" class="physicalpageref" data-value="303"></span>Två grader varmare</h3></div><div data-type="paragraph" id="978-9-147-10385-0_SOS_Geo_imageexport-Sec615-7-1-text" data-uuid="4bfd4783-bf92-4720-a2e5-94674c4b1924"><div><img src="assets/SOS_Geografi_0303_9789147103850_art_r1.png" data-type="illustration" data-uuid="2fbbc6e6-86fc-4e29-900e-bf9bb7609998"><div class="caption">Besökare studerar en monter vid ett klimatmöte 2009 i Jakarta i Indonesien. På montern visas följderna av den globala uppvärmningen.</div></div><p>Växthusgaserna stannar länge i atmosfären. Även om alla utsläpp slutade idag skulle jorden ändå fortsätta att värmas upp de närmaste 100 åren. Det är förstås inte möjligt att i ett slag stoppa alla utsläpp. Målsättningen, som de flesta av jordens länder har kommit överens om, är att utsläppen ska minskas så att temperaturökningen stannar vid två grader.</p><p>Men även två graders temperaturhöjning kommer att innebära en hel del problem. Havsytan kommer att stiga med minst 50 centimeter. Havsvattnet kommer också att ta upp mera koldioxid ur luften än tidigare. När koldioxiden löser sig bildas kolsyra och havet blir surare. Det sura havsvattnet kan lösa upp kalkskalen på havslevande djur som plankton, snäckor och musslor, som då kan komma att dö ut. Korallreven, som redan idag har det svårt, består också av kalk och risken finns att de helt kommer att försvinna.</p><p>Även på land kommer många växter och djur att få problem, och totalt kan omkring 30 procent av jordens växt- och djurarter slås ut.</p><p>Medelhavsområdet kommer att få ett ökenliknande klimat med långvariga värmeböljor. Många glaciärer kommer att smälta och snömängden i bergen kommer att minska. Det kan göra att det blir ont om dricksvatten, bland annat i västra USA. Grönlands inlandsis kommer att börja smälta, vilket troligen kommer att bidra till att havsytan stiger ännu mer. På lång sikt kan i värsta fall hela isen komma att smälta. Havsytan skulle då kunna höjas med sju meter.</p></div></section></body></html></div></body></html>