<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="f88c8a01-a63c-4704-94e8-c03f40d3b847"><html><head><meta http-equiv="Content-Type" content="text/html; charset=UTF-8"></head><body><section class="section-l1" id="978-9-147-10385-0_SOS_Geo_imageexport-Sec696-5-2" showtoc="true" ispage="true"><div class="titles"><h2 class="main section-l1" data-level="1" data-type="section-section" data-label="Arktis" data-uuid="e65ef3d9-ff89-44c1-8bf9-06de1982382d" data-show-toc="true"><span data-type="physicalpageref" data-uuid="d104640e13177" class="physicalpageref" data-value="340"></span>Arktis</h2></div><div data-type="paragraph" id="978-9-147-10385-0_SOS_Geo_imageexport-Sec696-5-2-text" data-uuid="01cc3da0-a78f-4bc9-a69d-b8b7daf54c61"><p>Områden längst uppe i norr där medeltemperaturen för årets varmaste månad är lägre än +10 grader brukar räknas till Arktis. Det är ungefär den del av jordklotet som ligger norr om Polcirkeln. När klimatet blir så kyligt klarar träden inte längre av att växa. Det finns därför inga träd i Arktis. Största delen av Arktis består av ett hav som kallas Norra ishavet. En stor del av detta hav är täckt av is hela året. Ungefär mitt i Norra ishavet ligger Nordpolen som bara är en punkt ute på isen.</p><div class="fact"><p class="title">Packisen</p><p>Packis är hårt samman­pressade isblock som bildar ett täcke av flera meter tjock is på havsytan i polarområdena. Isen har bildats under flera år och packats ihop av strömmar i havet.</p></div></div></section></body></html></div></body></html>