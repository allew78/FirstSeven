<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="6c0a8f87-bc7a-4590-bb30-2c721a003283"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec262-7-1" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Inlandsisen över norra Europa" data-uuid="96568d5a-645a-46bb-aaf8-f1313dfe927a" data-show-toc="true"><span data-type="physicalpageref" data-uuid="d104640e5404" class="physicalpageref" data-value="135"></span>Inlandsisen över norra Europa</h4></div><div data-type="paragraph" id="978-9-147-10385-0_SOS_Geo_imageexport-Sec262-7-1-text" data-uuid="146e45e0-cfec-42ea-87bd-72cec9d0a71d"><div><img src="assets/SOS_Geografi_0135_9789147103850_art_r1.png" data-type="illustration" data-uuid="735890b5-2777-4cce-9339-ecb950587d3b"><div class="caption">Den senaste nedisningen. När inlandsisen var som störst för tjugotusen år sedan täckte den hela norra Europa, de brittiska öarna och Island.</div></div><p></p><div><img src="assets/SOS_Geografi_0135_9789147103850_art_r2.png" data-type="illustration" data-uuid="8ed47acc-deb8-4b87-82a2-86c764d93193"></div>För ungefär 20000 år sedan var den senaste inlandsisen som störst. Då täckte isen Sverige, Norge och Finland och nådde en bit ner i ­Europa. Även Island täcktes helt av is. Isen var mäktigast i norra Sverige, där den kan ha varit 3000 meter tjock. Alltså nådde den mycket högre än Kebnekajse, Sveriges högsta berg. Under istiden var klimatet kyligt med minusgrader nästan hela året. All nederbörd kom som snö. Isens enorma tyngd tryckte ner landet. Samtidigt gjorde tyngden att ismassorna pressades ut mot sidorna. De undre delarna av isen gled sakta från de tjockaste delarna ut mot kanterna. Som en gigantisk schaktmaskin skrapade den av marken under. Löst material följde med isen, och bergen slipades av och fick rundare och mjukare former.<p></p><div class="fact"><p class="title">Grönland</p><p>På Grönland är det fort­farande istid. Så gott som hela ön täcks av en gigantisk inlandsis som är upp till tre kilometer tjock. Den tunga isen trycker ner marken långt under havets yta. Där isen är tjockast ligger marken 300 meter under havsytan. Tänk dig att vi kunde lyfta undan hela inlandsisen, då skulle Grönland bara bli en ring av öar!</p></div></div></section></body></html></div></body></html>