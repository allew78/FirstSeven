<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="7d98b461-514e-4771-be31-8895ade65909"><html><head><meta http-equiv="Content-Type" content="text/html; charset=UTF-8"></head><body><section class="section-l1" id="978-9-147-10385-0_SOS_Geo_imageexport-Sec606-6-2" showtoc="true" ispage="true"><div class="titles"><h2 class="main section-l1" data-level="1" data-type="section-section" data-label="Vad menas med hållbar utveckling?" data-uuid="7ef1af65-2f5d-41b3-9cd5-c92072b07a91" data-show-toc="true"><span data-type="physicalpageref" data-uuid="d104640e11500" class="physicalpageref" data-value="298"></span>Vad menas med hållbar utveckling?</h2></div><div data-type="paragraph" id="978-9-147-10385-0_SOS_Geo_imageexport-Sec606-6-2-text" data-uuid="468c40f7-82c1-444e-9e81-61b3bf591216"><p>Med hållbar utveckling menas att vi människor ska leva våra liv i dag på ett sätt som inte förstör möjligheterna för kommande generationer att leva ett gott liv. Jordens resurser ska brukas och återvinnas, inte förbrukas eller förstöras.</p><p>Men hållbar utveckling betyder också att jordens resurser ska fördelas rättvist mellan olika länder. I dag lever ungefär en miljard människor på mindre än tio kronor om dagen. De är så fattiga att de inte kan skaffa tillräckligt med mat åt sig och sina barn. Alla kloka människor inser att dessa orättvisor måste minska. Energi, vatten, råvaror och odlingsbar mark måste fördelas mera rättvist mellan människorna på jorden.</p><div class="fact"><p class="title">Växthusgaser</p><p>Koldioxid bildas vid ­förbränning.</p><p>Metangas kommer bland ­annat från risodlingar och från kornas magar.</p><p>Vattenånga bildas när solen värmer havet.</p></div></div></section></body></html></div></body></html>