<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="130b1a94-4e51-4602-98c3-ec31c396e80a"><html><head><meta http-equiv="Content-Type" content="text/html; charset=UTF-8"></head><body><section class="section-l1" id="978-9-147-10385-0_SOS_Geo_imageexport-Sec429-5-5" showtoc="true" ispage="true"><div class="titles"><h2 class="main section-l1" data-level="1" data-type="section-section" data-label="Städer i Europa" data-uuid="6c5a45eb-451b-4c14-bc92-b6a434d415af" data-show-toc="true"><span data-type="physicalpageref" data-uuid="d104640e7838" class="physicalpageref" data-value="212"></span>Städer i Europa</h2></div><section class="section-l2" id="978-9-147-10385-0_SOS_Geo_imageexport-Sec430-6-1" showtoc="true" ispage="false"><div class="titles"><h3 class="main section-l2" data-level="2" data-type="section-paragraph" data-label="Gamla städer" data-uuid="d378467c-ec3e-4ca4-915b-f3548bcaadbd" data-show-toc="true">Gamla städer</h3></div><div data-type="paragraph" id="978-9-147-10385-0_SOS_Geo_imageexport-Sec430-6-1-text" data-uuid="871e40fd-8a58-4c4a-80f8-ac71dc786dd3"><div><img src="assets/SOS_Geografi_0212_9789147103850_art_r1.png" data-type="illustration" data-uuid="bdf62b57-4f77-4f02-b3be-66caed88433a"><div class="caption">Colosseum i Rom byggdes för mer än 1900 år sedan. Det var en utomhusteatermed plats för nästan 50 000 personer. Ruinen vill man bevara, men breda genomfartsgator tränger sig på från alla sidor.</div></div><p>Den äldsta delen av Stockholm kallas Gamla stan, och där finns byggnader som är flera hundra år gamla. Också i andra svenska städer finns områden där gamla hus bevarats. Men svenska städer är inte alls gamla om vi jämför dem med många städer i andra delar av Europa. I södra och västra Europa finns städer som är mer än 2 000 år gamla.</p></div><section class="section-l3" id="978-9-147-10385-0_SOS_Geo_imageexport-Sec431-7-1" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Rom är en mycket gammal stad" data-uuid="2264a2d7-912d-41de-ba30-4a86dbdef5b8" data-show-toc="true">Rom är en mycket gammal stad</h4></div><div data-type="paragraph" id="978-9-147-10385-0_SOS_Geo_imageexport-Sec431-7-1-text" data-uuid="8f64d5fd-ee4e-4686-beab-daa5ead4f72d"><div><img src="assets/SOS_Geografi_0212_9789147103850_art_r2.png" data-type="illustration" data-uuid="ef060149-afbf-42c2-8f20-7c5c3bad6f8f"><div class="caption">Rom är Italiens huvudstad och den viktigaste staden för politik och kulturliv. Men det är i Milano i norra Italien som landets mest framgångsrika företag finns. Den norra delen av landet är rikare, och där finns många fler stora städer. Milano kallas ofta Italiens ekonomiska huvudstad.</div></div><p>Rom var för två tusen år sedan världens mäktigaste stad. Rom var då centrum i Romarriket, och ingen annanstans fanns så många palats, tempel och stora torg. De flesta av stadsborna bodde i flervåningshus vid smala, slingrande och mörka gränder. Senare anfölls Rom många gånger av fiendehärar. Träbyggnaderna brändes ner och stenbyggnaderna rasade.</p><p>Många av stenbyggnaderna ligger i dag kvar som ruiner i centrala Rom. Det är viktigt att bevara spåren av den gamla kulturen, både för romarna själva och för alla turister som vill se de historiska minnesmärkena. Samtidigt måste Rom fungera som en modern storstad och ge plats för alla affärer, kontor och restauranger som behövs för de 2,7 miljoner människor som bor i hela storstadsområdet.</p></div></section></section></section></body></html></div></body></html>