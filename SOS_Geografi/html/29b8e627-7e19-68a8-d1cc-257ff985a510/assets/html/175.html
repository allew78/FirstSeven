<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="1c0fa0f4-f05f-4a7b-aec2-e61e392850eb"><html><head><meta http-equiv="Content-Type" content="text/html; charset=UTF-8"></head><body><section class="extra" id="978-9-147-10385-0_SOS_Geo_imageexport-Sec247-6-2" showtoc="true" ispage="true"><div class="titles"><h4 class="main extra" data-level="3" data-type="section-subparagraph" data-label="Mineraler som råvara" data-uuid="dc576e6d-2eaa-4e9b-affe-ecdddc2cd901" data-show-toc="true">Mineraler som råvara</h4></div><section class="backmatter-subsection" id="978-9-147-10385-0_SOS_Geo_imageexport-Sec248-8-1" showtoc="true" ispage="false"><div class="titles"><h5 class="main backmatter-subsection" data-level="4" data-type="section-resume" data-label="Bauxit" data-uuid="c78ba44f-8e80-43ae-9bde-795e7dbe6d79" data-show-toc="true">Bauxit</h5></div><div data-type="paragraph" id="978-9-147-10385-0_SOS_Geo_imageexport-Sec248-8-1-text" data-uuid="6b1f7b9b-1e73-41f5-a3a1-b45941cfdbcf"><p>Bauxit är en jordart som påminner om lera och innehåller 25–30 procent aluminium. Bauxit bildas i tropiska områden, och de största tillgångarna finns i Afrika, Sydamerika, Indien och Australien. Ur bauxit framställs aluminiumoxid, som sedan förädlas till aluminium.</p></div></section><section class="backmatter-subsection" id="978-9-147-10385-0_SOS_Geo_imageexport-Sec249-8-2" showtoc="true" ispage="false"><div class="titles"><h5 class="main backmatter-subsection" data-level="4" data-type="section-resume" data-label="Andra användbara mineral" data-uuid="bd85450a-1974-4969-9e6c-406078649ccc" data-show-toc="true">Andra användbara mineral</h5></div><div data-type="paragraph" id="978-9-147-10385-0_SOS_Geo_imageexport-Sec249-8-2-text" data-uuid="8e1456f1-8fd7-4d58-9b25-7fe43391415e"><p>Det finns en stor mängd olika mineraler i berggrunden som används till många nyttiga saker.</p><p>Mineralerna som ingår i urberget har flera olika användnings­områden:</p><p><em>Kvarts</em> (kvartssand, kvartsit) används vid glastillverkning.</p><p><em>Fältspat</em> används också vid glastillverkning men även till porslin och olika keramiska material.</p><p><em>Glimmer</em>används vid tillverkning av isoleringsmaterial.</p><p><em>Grafit</em> har du i din blyertspenna. Grafit ingår också i kolfiber som är ett lätt och mycket starkt material. Kolfiber används i många olika produkter, som segel, skidstavar och flygplan.</p><p><em>Gips</em> är perfekt för att paketera brutna armar och ben. Det ingår i cement och gipsplattor som används vid husbyggen.</p><p><em>Kalcit</em> är det mineral som bygger upp kalksten. Det används vid tillverkning av stål och papper och vid kalkning av mark och sjöar.</p><p><em>Natriumklorid</em> eller koksalt är en viktig råvara i den kemiska industrin och självfallet i matlagning.</p></div></section></section></body></html></div></body></html>