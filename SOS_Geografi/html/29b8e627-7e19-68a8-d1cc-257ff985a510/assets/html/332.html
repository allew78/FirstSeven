<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="c365274f-062e-4f0a-8b39-9a78d1902e7b"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec473-6-2" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Energi i Norden" data-uuid="741537c2-35d6-420e-bd6a-79bb5f0474b3" data-show-toc="true"><span data-type="physicalpageref" data-uuid="d104640e8640" class="physicalpageref" data-value="237"></span>Energi i Norden</h3></div><div data-type="paragraph" id="978-9-147-10385-0_SOS_Geo_imageexport-Sec473-6-2-text" data-uuid="19d908c2-60d8-4b10-8976-f497689fd8aa"><div><img src="assets/SOS_Geografi_0237_9789147103850_art_r1.png" data-type="illustration" data-uuid="1f974519-8624-4a6c-ae7f-f16a63a804e3"><div class="caption">Köpenhamns kolkraftverk. I bakgrunden syns Barsebäcks kärnkraftverk som stängdes 2005.</div></div><p>Precis som nästan alla andra länder i världen är länderna i Norden beroende av olja, men på lite olika sätt. Sverige, Finland och Island importerar stora mängder olja vilket kostar mycket pengar. Danmark har egna källor av olja och naturgas, som i stort sett räcker till landets behov. Norge har stora tillgångar på olja och gas utanför sina kuster. Exporten av olja och gas har gjort Norge till ett av världens rikaste länder.</p><div class="fact"><p>Elproduktion i de nordiska länderna 2011 (TWh)</p></div><div><img src="assets/SOS_Geografi_0237_9789147103850_art_r2.png" data-type="illustration" data-uuid="ae09a47d-1c37-4a79-9808-1eae99b2449a"><div class="caption">Siffran som står över diagrammen anger den totala elproduktionen i terawattimmar. 1 TWh är 1000 0000 000 kWh, alltså en miljard kilowattimmar.</div></div><p>Olja, naturgas och kol används också till att producera el. Danmark får största delen av sin elenergi från kraftverk som eldas med kol och gas. Norge får all sin elektricitet från vattenkraft. Sverige får ungefär hälften av elenergin från vattenkraft och hälften från kärnkraft. Sverige och Finland är de enda länderna som använder kärnkraft. Finland håller på att bygga reaktor nummer fem och planerar att bygga ytterligare en reaktor som ska vara färdig 2020.</p></div></section></body></html></div></body></html>