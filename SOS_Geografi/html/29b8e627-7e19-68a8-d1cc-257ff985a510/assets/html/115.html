<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="b3879469-a8cc-48b6-a840-c1b2b35d232c"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec164-6-2" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Var fiskar man?" data-uuid="f571844d-ce53-48a9-81b3-1e4fbbfdd7b3" data-show-toc="true">Var fiskar man?</h3></div><div data-type="paragraph" id="978-9-147-10385-0_SOS_Geo_imageexport-Sec164-6-2-text" data-uuid="db438fd4-8bf2-49ca-af26-87614c809796"><p>Ungefär 90 procent av allt fiske sker i havet. Nästan all fisk lever i grundhavet (shelfen) strax utanför kontinenterna. Grundhavet ligger oftast innanför något lands gränser, och då får bara det landet fiska där. Men det finns också några områden där grundhavet inte tillhör något land. Där har fiskare från alla länder rätt att fiska.</p><div><img src="assets/SOS_Geografi_0091_9789147103850_art_r1.png" data-type="illustration" data-uuid="cab0c528-956c-4f27-a7e6-e98cfddf7ee3"><div class="caption">Världens fiskeområden.</div></div><p>I vissa havsområden finns det speciellt mycket fisk. Det beror på strömmar som för upp näringsrikt bottenvatten till ytan. Då trivs små alger som kallas för växtplankton. De förökar sig och växer till. Dessa växtplankton äts sedan av små kräftdjur, som i sin tur äts av mindre fiskar, som i sin tur äts av större fiskar. Havet blir rikt på både små och stora fiskarter. Sådana fiskrika hav är till exempel norra Atlanten kring Island och utanför Nordnorges kust, Stilla havet utanför Sydamerikas kust och havet utanför Japan.</p></div></section></body></html></div></body></html>