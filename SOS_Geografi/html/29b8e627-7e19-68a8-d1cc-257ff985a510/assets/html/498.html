<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="2fe95fe3-84a8-4908-8f55-9d7a9d5783e4"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec701-6-3" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Kampen om Arktis" data-uuid="7597b43a-953f-4335-be86-a3c4c4ae183a" data-show-toc="true"><span data-type="physicalpageref" data-uuid="d104640e13234" class="physicalpageref" data-value="342"></span>Kampen om Arktis</h3></div><div data-type="paragraph" id="978-9-147-10385-0_SOS_Geo_imageexport-Sec701-6-3-text" data-uuid="1ff04fb1-ef8f-4b04-8ed0-d4af8586f290"><p>2007 placerade en rysk ubåt en flagga av titan vid Nordpolen, på 4000 meters djup på havsbottnen. Ryssland gränsar mot Norra ishavet utmed halva jordklotet och anser sig ha rätt till hela detta område ända upp till Nordpolen.</p><p>Övriga länder som gränsar mot Arktis är Norge, Canada, Grönland, som tillhör Danmark, och USA med Alaska. Alla dessa länder har verksamhet i Arktis och protesterade skarpt mot den ryska flaggan på Nordpolen. Sverige och Finland gränsar mot den arktiska regionen och finns representerade i Arktiska rådet, men länderna har ingen kust mot Norra ishavet.</p><div class="fact"><p class="title">Arktiska rådet</p><p>Arktiska rådet är ett råd för samarbete mellan regeringarna i de arktiska länderna (de fem nordiska länderna samt Canada, Ryssland och USA). Även representanter för ursprungsfolken i Arktis deltar.</p></div><p>När det nu står klart att det kommer att finnas goda chanser att utvinna naturresurserna i Arktis tävlar länderna om att lägga beslag på så stora områden som möjligt.</p><p>Problemet är att gränserna mellan länderna i Arktis är oklara. Alla länder har konflikter om havsområdet med de andra. Tidigare har detta inte varit en viktig fråga, men nu när det visar sig att de enorma naturrikedomarna snart kan bli ekonomiskt lönsamma är läget ett annat.</p></div></section></body></html></div></body></html>