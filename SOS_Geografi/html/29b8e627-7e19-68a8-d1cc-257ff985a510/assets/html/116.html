<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="78d21b9a-1523-4e9c-bad7-1fb296102b4a"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec165-6-3" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Hur fiskar man?" data-uuid="bd3077ff-7e97-4be8-8125-7d9697424a4d" data-show-toc="true"><span data-type="physicalpageref" data-uuid="d104640e3409" class="physicalpageref" data-value="92"></span>Hur fiskar man?</h3></div><section class="section-l3" id="978-9-147-10385-0_SOS_Geo_imageexport-Sec166-7-1" showtoc="true" ispage="false"><div class="titles"><h4 class="main section-l3" data-level="3" data-type="section-subparagraph" data-label="Med små båtar nära kusten" data-uuid="e6917559-b2b1-4c57-a0a6-94fe4252b285" data-show-toc="true">Med små båtar nära kusten</h4></div><div data-type="paragraph" id="978-9-147-10385-0_SOS_Geo_imageexport-Sec166-7-1-text" data-uuid="223ad335-32f7-4616-a15c-f9f4aa180df0"><div><img src="assets/SOS_Geografi_0092_9789147103850_art_r1.png" data-type="illustration" data-uuid="46f4972f-828a-489f-997e-c3bae1ba3107"><div class="caption">En fiskeflotta lämnar sin hamn i Kina efter ett tre månaders långt fiskeförbud.</div></div><p>För inte så länge sedan bedrevs nästan allt fiske med ganska små båtar ganska nära kusten. I Sverige fiskades det i Östersjön och utmed västkusten i Skagerrak och Kattegatt. Man fiskade torsk, kolja, vittling, makrill, plattfiskar av olika slag och sill, men även räkor och havskräftor. I många små kustsamhällen arbetade nästan alla med fiske, antingen som fiskare eller med att rensa och sälja fisk. Nu har torsken i Skagerrak och Kattegatt i stort sett försvunnit, och de flesta andra fiskarter har minskat kraftigt.</p><p>På flera ställen i världen fiskar man än idag ungefär på detta sätt. Fisket sker nära kusten i små båtar. Fisken äts av den egna familjen eller säljs på lokala marknader. Särskilt i u-länder är detta fiske mycket viktigt. För många människor är fisk den enda mat de äter som innehåller proteiner i någon större mängd.</p></div></section></section></body></html></div></body></html>