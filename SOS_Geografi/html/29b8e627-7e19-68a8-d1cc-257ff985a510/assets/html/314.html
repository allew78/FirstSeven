<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="ac4f251e-dcee-484b-8bc0-031d908e30d0"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec449-6-3" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Stora och små företag" data-uuid="114e1bdd-b6ea-41ba-86d4-25ff6061c54b" data-show-toc="true">Stora och små företag</h3></div><div data-type="paragraph" id="978-9-147-10385-0_SOS_Geo_imageexport-Sec449-6-3-text" data-uuid="13b63b39-d1aa-4628-8ac9-db1f991359ba"><p>Några mycket stora industriföretag har de flesta i Sverige hört talas om, till exempel Ericsson som tillverkar telekomutrustning och Electrolux som gör elektriska hushållsapparater. Det är verkstadsföretag som har startat i Sverige och nu har fabriker i många länder. En stor del av varorna som vi exporterar kommer från sådana mycket stora företag.</p><p>Men de allra flesta industriföretag är ganska små. 90 procent har färre än tio anställda. Många av småföretagen har sin kunder i närheten. De företagen har en lokal marknad. Men det finns också många mindre företag som tillverkar delar till varor som görs färdiga av storföretag. Sådana företag kallas underleverantörer och är beroende av att det går bra för storföretaget och dess försäljning.</p></div></section></body></html></div></body></html>