<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="4c5d3d4c-43e0-4012-b128-471f357fee65"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec303-7-4" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Naturvård och mångfald" data-uuid="d3b3bb1b-4a65-4bf3-9d73-54fb973f7034" data-show-toc="true">Naturvård och mångfald</h4></div><div data-type="paragraph" id="978-9-147-10385-0_SOS_Geo_imageexport-Sec303-7-4-text" data-uuid="782368c3-fa17-48b9-a30f-21ba923ce1c9"><p>I en planterad skog finns det alltså väldigt få arter av växter och djur jämfört med i en naturlig skog, en så kallad urskog.</p><p>Hur ser det då ut i en gammal urskog? I en urskog är inte alla träd lika gamla utan det finns träd av alla åldrar. Gamla, grova träd behövs som boträd för fåglar. Blir trädet riktigt stort kanske till och med en havsörn kan bygga sitt bo i kronan! Det mest typiska i urskogen är att det finns gott om döda träd, både stående och liggande på marken. Döda träd invaderas av insekter och svampar. I en död tall kan det finnas 350 olika arter av skalbaggar. På en levande tall finns kanske 20 arter.</p><p>I en naturlig skog finns flera olika arter av lövträd. Lövträden ger en mer näringsrik mark, och många arter av insekter och fåglar är beroende av lövträden. Till den naturliga skogen hör också vattendrag, kärr och sumpmarker. Där lever en stor del av skogens växter och djur. Helst ska det finnas stora sammanhängande skogsområden där däggdjur och fåglar kan röra sig.</p></div></section></body></html></div></body></html>