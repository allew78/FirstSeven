<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="711bb72f-bce9-4216-b2e4-a9729f4aacfe"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec335-6-1" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Ett modernt jordbruk" data-uuid="4de79bc2-a77e-44f2-b66d-ba6088e43398" data-show-toc="true">Ett modernt jordbruk</h3></div><div data-type="paragraph" id="978-9-147-10385-0_SOS_Geo_imageexport-Sec335-6-1-text" data-uuid="f659d621-a626-4c31-9766-7adb2aa44be4"><div><img src="assets/SOS_Geografi_0170_9789147103850_art_r3.png" data-type="illustration" data-uuid="b84c52d3-6e3e-444d-991e-726fc93c34a2"></div><div><img src="assets/SOS_Geografi_0170_9789147103850_art_r4.png" data-type="illustration" data-uuid="4e447c36-8f36-4f83-a4f4-d23212496016"><div class="caption"><span data-type="physicalpageref" data-uuid="d104640e6574" class="physicalpageref" data-value="171"></span>När det är dags att skörda säden kan en enda person klara hela jobbet. Jan kör skördetröskan.</div></div><p>Johan och Filip vill gärna visa oss maskinerna. I maskinhallen står två väldiga traktorer och olika maskiner som används för skörden och för att bearbeta jorden. Störst är skördetröskan. Den används när det är dags att skörda säden i augusti. ”Den kostar mer än en miljon kronor”, säger Johan. ”Traktorerna är nästan lika dyra”, säger Filip. En bonde måste ha många starka och moderna maskiner och de är mycket dyra.</p><p>Det är en solig sommardag och nästan alla djuren är ute på betes­markerna.</p><p>I ladugården finns några katter och en enda ko. Hon har just fött en kalv. Varje vecka under sommaren föds flera kalvar på gården. När de växer upp möter de olika öden. Nästan alla tjurkalvarna skickas så småningom till slakteriet, medan kvigorna (”flickkalvarna”) lever vidare, blir mödrar till nya kalvar och mjölkkor på gården.</p><p>Var­annan dag kommer en stor tankbil från mejeriet för att hämta all mjölk. Den används för att göra ost. Familjens inkomster kommer dels från mejeriet som betalning för mjölken, dels från slakteriet som betalar för kalvarna.</p><p>Runt gården ligger vidsträckta fält och bortom dem syns skogen. Mycket skogsmark hör också tillgården. På några fält går kor och kalvar som äter gräs och klöver. Sådana foderväxter finns också på andra fält, men de ska skördas och lagras i silon. Djuren måste ju också ha mat till vintern. På andra fält växer korn och havre som ger spannmål. Det behövs också som foder till djuren. På gårdens marker växer nästan allt som korna behöver äta. Det är bara lite specialfoder som Jan måste köpa in utifrån. Specialfodret innehåller vissa mineral som korna behöver för att vara friska och ge mycket mjölk.</p><p>För Jan och Anna är det nödvändigt att ha en medhjälpare. Korna måste mjölkas morgon och kväll, varje dag, året runt. Utan medhjälpare skulle de inte kunna ta semester mer än en halv dag!</p></div></section></body></html></div></body></html>