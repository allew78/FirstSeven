<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="d222da77-b71c-4b59-b66e-fa8f225082be"><html><head><meta http-equiv="Content-Type" content="text/html; charset=UTF-8"></head><body><section class="extra" id="978-9-147-10385-0_SOS_Geo_imageexport-Sec246-6-1" showtoc="true" ispage="true"><div class="titles"><h4 class="main extra" data-level="3" data-type="section-subparagraph" data-label="Berg som byggmaterial" data-uuid="cc6e5d0e-e69c-4a3e-9ab8-4f43978342df" data-show-toc="true"><span data-type="physicalpageref" data-uuid="d104640e5130" class="physicalpageref" data-value="130"></span>Berg som byggmaterial</h4></div><div data-type="paragraph" id="978-9-147-10385-0_SOS_Geo_imageexport-Sec246-6-1-extra" data-uuid="8380cbaa-86b4-48c0-9278-e3b09dd5fda2"><p>Flera olika bergarter används som byggmaterial. Granit, sandsten, kalksten, marmor och skiffer är exempel på så kallad natursten som används till golv, tak och fasader på hus. Ofta används natursten för att skapa vackra miljöer både utomhus och inomhus. Trappor och fönsterbrädor tillverkas ofta av kalksten. I dessa finns det för det mesta olika fossil. Kanske är trapporna i din skola av kalksten? Kolla i så fall om du kan hitta några fossil!</p><p>Av kalksten tillverkas också cement, som bland annat ingår i betong. Det går åt stora mängder betong till alla större byggnader, till broar och till motorvägarnas viadukter.</p></div></section></body></html></div></body></html>