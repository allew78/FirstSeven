<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="b88c8498-f9e2-4097-862c-7c2f2cf6a19f"><html><head><meta http-equiv="Content-Type" content="text/html; charset=UTF-8"></head><body><section class="section-l1" id="978-9-147-10385-0_SOS_Geo_imageexport-Sec123-5-3" showtoc="true" ispage="true"><div class="titles"><h2 class="main section-l1" data-level="1" data-type="section-section" data-label="Alla måste ha vatten" data-uuid="1c17ddb3-1fa7-4793-83e8-ee8e98136731" data-show-toc="true"><span data-type="physicalpageref" data-uuid="d104640e2538" class="physicalpageref" data-value="66"></span>Alla måste ha vatten</h2></div><div data-type="paragraph" id="978-9-147-10385-0_SOS_Geo_imageexport-Sec123-5-3-text" data-uuid="f947595f-996b-42a7-bf59-dd97afe8292e"><p>Varje dag behöver vi flera liter vatten och annan vätska, annars torkar vi ut. Vatten behövs till matlagning och till hygien och tvätt. Vatten behövs till växter och djur, och utan vatten till dem får vi ingen mat. Jordbruket använder det mesta av vattnet som förbrukas i världen. Vidare behövs vatten i fabriker som tvättvatten, kylvatten och lösningsvatten, och industrierna i världen använder dubbelt så mycket vatten som alla hushåll tillsammans. Men det är alltså jordbruket som använder mest vatten.</p><p>Inget vatten försvinner från jorden. Men vatten avdunstar, allt mer ju varmare det är. Den ånga som då bildas förs av luften till andra områden. Nederbörd och temperatur varierar ju kraftigt mellan olika delar av världen, och därför varierar också tillgången på vatten för människorna. Det måste vara sötvatten och det får inte innehålla föroreningar. Sötvattnet kallas ofta färskvatten.</p><div class="fact"><p class="title">Vattenanvändning i världen</p><p>Jordbruk 70 procent</p><p>Industri 20 procent</p><p>Hushåll 10 procent</p></div></div></section></body></html></div></body></html>