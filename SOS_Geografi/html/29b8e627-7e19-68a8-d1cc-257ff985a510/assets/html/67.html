<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="ea5ea51f-39b1-404a-8fdf-722d1d913db9"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec97-8-2" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Växter och djur i Arktis" data-uuid="0ed1f899-1ecb-4d3d-aed2-3cb0af57691c" data-show-toc="true"><span data-type="physicalpageref" data-uuid="d104640e2051" class="physicalpageref" data-value="53"></span>Växter och djur i Arktis</h4></div><div data-type="paragraph" id="978-9-147-10385-0_SOS_Geo_imageexport-Sec97-8-2-text" data-uuid="d199701a-52de-46f7-91fb-5f3edab1f659"><p>Livet i Arktis är hårt. Många djur är bara där under den korta sommaren. Flyttfåglarna kommer för att häcka. När det blir höst flyttar de söderut igen. Även vildrenarna flyttar söderut till skogslandet. Kvar i den arktiska vintern blir myskoxar, vargar, harar och fjällripor.</p><div><img src="assets/SOS_Geografi_0053_9789147103850_art_r1.png" data-type="illustration" data-uuid="9eb61c90-0949-41be-9774-555055ee377a"><div class="caption">Fjällsippan ä<em>r</em> egentligen en buske vars grenar kryper tätt utefter marken. Bladen är gröna hela året.</div></div><p>Många isbjörnar går iland på våren och strövar utmed stränderna i jakt på föda. När hösten kommer ger de sig ut på havsisen för att jaga säl. På grund av det varmare klimatet är det inte längre säkert att havet fryser ända in till stranden. Isbjörnarna blir då kvar på land och dör av svält under vintern.</p></div></section></body></html></div></body></html>