<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="0992d5ec-9d33-45f2-ae5f-24ff7f40f189"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec523-7-1" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Sol, vind och vatten" data-uuid="0f795127-ceb9-45c3-aacf-cd507257a6af" data-show-toc="true">Sol, vind och vatten</h4></div><div data-type="paragraph" id="978-9-147-10385-0_SOS_Geo_imageexport-Sec523-7-1-text" data-uuid="9c25beca-c7b5-4813-845a-d6ebcf69194e"><div><img src="assets/SOS_Geografi_0253_9789147103850_art_r1.png" data-type="illustration" data-uuid="419ad681-8c15-4e9c-965c-0149660636d5"><div class="caption">Testanläggning för vågkraftverk i havet utanför Lysekil. Bojarna är kopplade till generatorer på havsbottnen.</div></div><p>Andelen energi från sol, vind och vatten kommer att öka. I Sverige är det i första hand vindkraften som kommer att byggas ut. Kanske kommer det att byggas 1 500 nya vindkraftverk under 2010-talet. Som du kunnat läsa tidigare så är det en teknik som redan finns och som fungerar bra. Men även om ett vindkraftverk kan sättas upp på några dagar tar det lång tid att planera och få alla tillstånd som behövs. Dessutom måste ledningsnäten för el byggas ut om alla vindkraftverk ska kunna leverera ström.</p><p>Vattenkraften i Sverige och Europa är i stort sett redan fullt utbyggd. De älvar som inte är reglerade med dammar och kraftverk är oftast skyddade och ska sparas för framtiden. Däremot är många av kraftverken gamla, effekten kan höjas och mer energi utvinnas med ny teknik.</p><p>Vågkraft är en energikälla som ännu inte används. Däremot finns det flera forskningsprojekt runt om i världen. I Lysekilsprojektet provas en typ av vågkraftverk som ska ligga 2–40 km ut från kusten. Tekniken är utvecklad för att passa svenska vatten med ganska små vågor.</p></div></section></body></html></div></body></html>