<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="92c066ad-d656-4042-8075-72aea54b72ea"><html><head><meta http-equiv="Content-Type" content="text/html; charset=UTF-8"></head><body><section class="chapter" id="978-9-147-10385-0_SOS_Geo_imageexport-Sec357--10" showtoc="true" ispage="true"><div class="titles"><h1 class="main chapter" data-level="0" data-type="section-chapter" data-label="FRITIDENS  LANDSKAP" data-uuid="89d51e7d-7069-4785-a8dc-cc634ae54ec9" data-show-toc="true"><span data-type="physicalpageref" data-uuid="d104640e6908" class="physicalpageref" data-value="180"></span>FRITIDENS <span data-type="physicalpageref" data-uuid="d104640e6911" class="physicalpageref" data-value="181"></span>LANDSKAP</h1></div><section class="chapter-introduction" id="978-9-147-10385-0_SOS_Geo_imageexport-Sec358--1" showtoc="false" ispage="false"><div data-type="paragraph" id="978-9-147-10385-0_SOS_Geo_imageexport-Sec358--1-text" data-uuid="a9782184-0e5b-4e3e-a4d4-615788c0d4ac"><p>De flesta uppskattar att vara utomhus på fritiden. Därför kan vi också tala om fritidslandskap. Det kan handla om skogsdungen hemma vid stugknuten eller ett fritidsområde som kommunen har ordnat med vandringsleder och motionsspår. Det kan vara sommarens badplats med bryggor och glasskiosk, en campingplats eller en golfbana – eller vinterns skidbackar.</p><p>Tack vare allemansrätten kan du röra dig ganska fritt i den svenska naturen, så länge du inte stör någon eller förstör något. Alla ska kunna vara i landskap som får dem att må gott.</p><p>Därför är det även viktigt att spara vackra och ovanliga landskap så att också människor i fram­tiden ska kunna njuta av dem och kunna se hur människor levt där förr i tiden.</p><p>Nationalparker och världsarv är unika områden som ska bevaras för all framtid.</p><p>I andra typer av fritidslandskap kan människor­na påverka naturen väldigt mycket. Stora skid­anläggningar för utförsåkning kan helt förändra landskapet när skogen avverkas på berget och stugbyar byggs upp i närheten.</p></div></section></section></body></html></div></body></html>