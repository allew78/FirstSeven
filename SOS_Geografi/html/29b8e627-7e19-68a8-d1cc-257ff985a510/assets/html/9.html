<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="8bc6b0d3-3350-4d86-88f0-1fc4a0fb3059"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec14-6-3" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Hur mycket är klockan?" data-uuid="b9f9e351-d2a2-4f67-a551-e95b4ac3a7ca" data-show-toc="true"><span data-type="physicalpageref" data-uuid="d104640e370" class="physicalpageref" data-value="11"></span>Hur mycket är klockan?</h3></div><div data-type="paragraph" id="978-9-147-10385-0_SOS_Geo_imageexport-Sec14-6-3-text" data-uuid="babeb2b1-f8c4-4d78-b670-58052b903f9e"><p>Den frågan har du säkert fått många gånger. Och har du bara en klocka som går rätt är det ju inte så svårt att svara. Innan det fanns klockor bestämdes tiden med hjälp av solur.</p><div><img src="assets/SOS_Geografi_0011_9789147103850_art_r1.png" data-type="illustration" data-uuid="9a2f23a0-5ccb-4ccc-a895-053d0e68997a"><div class="caption">Tidzonerna är inte helt raka utan följer nationsgränserna. Det är förstås bra om ett land kan ha samma tid. UTC står för Universal Time Coordinated som är den internationella tidsbestämningen med hjälp av atomur.</div></div><p>Det var förstås inte så praktiskt, speciellt inte molniga dagar. Men egentligen visar också en modern klocka solens läge. Klockan tolv på dagen står solen rakt i söder på norra halvklotet, och då är den också högst upp på himlen. Men eftersom jorden snurrar runt hela tiden vänder den olika delar mot solen. Det gör att klockan är tolv vid olika tillfällen på olika ställen på jorden.</p><div><img src="assets/SOS_Geografi_0011_9789147103850_art_r2.png" data-type="illustration" data-uuid="daf09982-adf6-43c2-b5ae-63b413b822df"><div class="caption">Jordens tidzoner. Orter som ligger på olika sidor om datumgränsen har inte samma datum.</div></div><p>Om du vill ta reda på vad klockan är på olika platser i världen kan du använda en karta över de olika tidzonerna. Jorden är indelad i tjugofyra olika tidzoner. För att bestämma skill­naden i tid mellan två platser utgår du från den så kal­lade nollmeridianen. Nollmeridianen är en tänkt linje från Nordpolen till Sydpolen. Den går genom en liten ort utanför London som heter Greenwich. Sverige ligger öster om Greenwich. Om klockan är 12.00 i Greenwich är den en timma senare i Sverige, alltså 13.00. På Grönland som ligger väster om Greenwich är klockan tre timmar tidigare på dagen det vill säga 9.00 på morgonen. Tidsskillnaden mellan Sverige och Grönland blir fyra timmar (1+3).</p></div></section></body></html></div></body></html>