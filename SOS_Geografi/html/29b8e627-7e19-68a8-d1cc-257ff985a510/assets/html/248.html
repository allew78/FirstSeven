<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="fc656ad0-7399-49e3-acb9-1c18bfcacf10"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec349-7-1" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Fler än 55 000 arbetar inom livsmedelsindustrin" data-uuid="7a795e5d-f460-4612-b687-1e1a775a1d75" data-show-toc="true">Fler än 55 000 arbetar inom livsmedelsindustrin</h4></div><div data-type="paragraph" id="978-9-147-10385-0_SOS_Geo_imageexport-Sec349-7-1-text" data-uuid="5264d44d-8d24-422e-8625-b7cafa71081e"><p>Slakterier är en annan del av livsmedelsindustrin. Därifrån kommer hela köttbitar, malt kött, korv och även olika slag av mer behandlade varor som kallas charkuterier, till exempel köttpålägg. Man kan se till att sådana varor klarar av lagring och långa transporter genom att djupfrysa dem eller genom rökning. Det är därför mycket mer handel med kött mellan olika länder än det är med bröd. Mjölk säljs inte alls över gränserna.</p><p>Ett annat sätt att få livsmedel att klara av lång tid i lager och långa transporter är att konservera dem. I Sverige finns flera hundra konservfabriker som tar hand om grönsaker och fisk. I mataffärer ser vi också konserver som fraktats mycket långt, till exempel från Kina.</p><div><img src="assets/SOS_Geografi_0177_9789147103850_art_r1.png" data-type="illustration" data-uuid="79d43c2e-f406-44e8-960c-f372a858043f"><div class="caption">I inget annat land i Europa är det så vanligt att köpa djupfrysta maträtter som i Sverige. Av all djupfryst mat som säljs i Sverige kommer 40 procent från företaget Findus. Innan Findus börjar sälja en ny djupfryst maträtt har det varit mycket provtagning och provsmakning i företagets provkök för att den nya varan ska vara så god som möjligt.</div></div><p>Fabriker som tillverkar godis och bryggerier som framställer läskedrycker och öl räknas också till livsmedelsindustrin. Sammanlagt jobbar mer än 55 000 personer inom svensk livsmedelsindustri. Det är nästan var tionde industriarbetare.</p></div></section></body></html></div></body></html>