<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="4911e488-e2bd-43eb-9771-38e1bef0e685"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec242-7-2" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Arbetsmiljö" data-uuid="2cbab3af-5784-48d6-b0c8-00059f79db8c" data-show-toc="true"><span data-type="physicalpageref" data-uuid="d104640e5088" class="physicalpageref" data-value="129"></span>Arbetsmiljö</h4></div><div data-type="paragraph" id="978-9-147-10385-0_SOS_Geo_imageexport-Sec242-7-2-text" data-uuid="c00a9f9c-fa50-4e57-8ca2-c11b60d10a88"><p>Skulle du kunna tänka dig att arbeta i en gruva flera hundra meter under jordytan? Även om miljön i gruvorna har blivit mycket bättre med hjälp av modern teknik så tillhör fortfarande gruvorna världens farligaste arbetsplatser. Olyckor är vanliga, särskilt i kolgruvor där risken för gasexplosioner är stor. Värst drabbade är de kinesiska kolgruvorna där kanske så många som 5 000 gruvarbetare dör varje år.</p><p>Miljön i en underjordisk gruva är förstås inte bra för hälsan. Det är varmt, och desto djupare gruvan är desto varmare är det. Giftiga och explosiva gaser, radioaktivt radon och ett öronbedövande buller från maskiner är vardag för de flesta gruvarbetare. I fattiga länder finns heller inte mycket av den teknik som behövs för att göra arbetsmiljön något sånär uthärdlig.</p></div></section></body></html></div></body></html>