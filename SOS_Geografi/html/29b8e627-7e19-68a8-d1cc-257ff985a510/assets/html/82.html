<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="e161ad28-c0ea-41df-8f67-91bf963aaa6b"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec119-7-2" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Nyttiga floder" data-uuid="1eadaf73-a054-40f1-9f85-32bc70ee670d" data-show-toc="true">Nyttiga floder</h4></div><div data-type="paragraph" id="978-9-147-10385-0_SOS_Geo_imageexport-Sec119-7-2-text" data-uuid="553c8585-3b3b-421f-ab56-3fc5c29114a0"><p>Även i områden som är glest befolkade är floderna viktiga som transportvägar. I Amazonas är Amazonfloden nästan den enda möjliga vägen genom den täta regnskogen. Floden är 700 mil lång och sträcker sig tvärs över den sydamerikanska kontinenten. I Alaska är fortfarande Yukonfloden en viktig transportled till de norra delarna av staten, på sommaren med båtar och på vintern med snöskotrar på isen.</p><p>Marken kring floderna är ofta näringsrik och lätt att odla. Dessutom kan fiske i floder och sjöar bidra till försörjningen. Därför bor det också många människor utmed floderna, särskilt i Asien där till exempel Brahmaputras deltalandskap i Bangladesh tillhör de mest tättbefolkade i världen.</p><p>Flodernas vatten kan användas för att bevattna åkrarna när regnet inte räcker. Det kallas för att konstbevattna.</p><p>När man ser flodvatten forsa ner för en sluttning förstår man att det har väldigt mycket kraft, energi. Den kraften kan vi ta tillvara genom att bygga vattenkraftverk där det alstras elektricitet. Den kan sedan föras i ledningar över stora avstånd. Mycket av elen i Sverige hämtar vi från vattnet i de stora älvarna.</p></div></section></body></html></div></body></html>