<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="912f3e84-2746-427d-a33c-a92484be3a4a"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec493-7-4" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Kärnkraftens miljöproblem" data-uuid="fd5ed15a-9f50-4648-a59e-b277ef5051a3" data-show-toc="true"><span data-type="physicalpageref" data-uuid="d104640e9118" class="physicalpageref" data-value="243"></span>Kärnkraftens miljöproblem</h4></div><div data-type="paragraph" id="978-9-147-10385-0_SOS_Geo_imageexport-Sec493-7-4-text" data-uuid="0664576d-d631-41ea-98c3-ae8db888e22f"><p></p><div><img src="assets/SOS_Geografi_0243_9789147103850_art_r1.png" data-type="illustration" data-uuid="6ed5865f-a5e9-4e9d-a59e-7504f207ea21"></div>Ett kärnkraftverk i drift släpper nästan inte ut några föroreningar alls. De svenska reaktorernas varma kylvatten töms i havet och påverkar förstås havsmiljön, men annars är kärnkraftverkens miljöpåverkan väldigt liten.<p></p><p>Däremot är gruvorna där uranet till kärnkraftverken bryts långt ifrån miljövänliga. När uranet ska renas bildas en hel del radioaktivt avfall och hälsofarligt avloppsvatten. Av ett ton (1000 kg) uranmalm blir det 998 kg avfall, som är mer eller mindre radioaktivt och dessutom innehåller giftiga tungmetaller.</p><p>Ett annat problem är det använda kärnbränslet som fortfarande är radioaktivt och måste lagras på ett säkert sätt i upp till 100 000 år.</p></div></section></body></html></div></body></html>