<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="95877416-755b-46e0-ac8c-670d685dfbd8"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec557-6-4" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Nya i-länder" data-uuid="4c5452e1-c4f8-4668-b1ec-a2eeca4ca851" data-show-toc="true"><span data-type="physicalpageref" data-uuid="d104640e10470" class="physicalpageref" data-value="271"></span>Nya i-länder</h3></div><div data-type="paragraph" id="978-9-147-10385-0_SOS_Geo_imageexport-Sec557-6-4-text" data-uuid="72557e4d-cff3-4ebd-bdc9-8a9d444a6c11"><div><img src="assets/SOS_Geografi_0271_9789147103850_art_r1.png" data-type="illustration" data-uuid="25a52a98-8e6c-4bae-963d-0c4c4358486f"><div class="caption">Kvinnan kontrollerar färdigmonterade mobiltelefoner i en fabrik i Gimpo nordväst om huvudstaden Seoul i Sydkorea. Landet har varit framgångsrikt i många industribranscher, till exempel i bil- och elektronikindustrin.</div></div><p>Länder som har stora tillgångar på olja och exporterar mycket olja får stora inkomster och kan hamna ganska långt upp på listan över rika länder. Ett exempel är Saudiarabien, som år 2014 kom på plats 19 bland de rikaste. Men på välfärdslistan kom Saudiarabien betyd­ligt längre ner (på plats 34). Makten är koncentrerad till ett fåtal familjer. Kvinnorna har små möjligheter att delta i samhällslivet, och de flesta av dem är ännu inte läskunniga.</p><p>Andra exempel på länder som blivit rikare finner vi i östra och sydöstra Asien, länder som Sydkorea och Singapore. Förr var de fattiga u-länder, men under de senaste fyrtio åren har de industrialiserats och moderniserats. Särskilt i städerna är livet ganska likt livet i Japan. De här länderna klättrar allt högre upp i välfärdslistan och ligger nu på platser mellan 9 och 15. De kallas ibland NIC-länder, som är en förkortning av ett engelskt uttryck som betyder ungefär ”nya industriländer”.</p><p>Dessa länder visar att det inte är för alltid bestämt om ett land är ett rikt i-land eller ett fattigt u-land. Det finns länder på alla utvecklingsnivåer, och deras platser på välfärdslistan kan ändras.</p></div></section></body></html></div></body></html>