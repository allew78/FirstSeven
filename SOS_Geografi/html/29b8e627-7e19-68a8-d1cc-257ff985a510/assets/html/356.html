<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="9f5be37e-28cf-4dd7-9dca-bca5eb4c78aa"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec505-6-3" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Biobränslen" data-uuid="69fe6d80-2907-4f61-b809-18c9ecffbea5" data-show-toc="true">Biobränslen</h3></div><div data-type="paragraph" id="978-9-147-10385-0_SOS_Geo_imageexport-Sec505-6-3-text" data-uuid="2e120e32-962d-4973-854c-0a2e2333aa5c"><div><img src="assets/SOS_Geografi_0245_9789147103850_art_r2.png" data-type="illustration" data-uuid="93889d68-12e8-4f45-85ee-286023343edc"><div class="caption">Fjärrvärmerör som ska grävas ner. Med fjärrvärme menas att vatten värms upp i en stor värmepanna och sedan pumpas ut i isolerade rör till olika byggnader i en tätort. Där används varmvattnet framför allt till uppvärmning.</div></div><p>Ved, flis, rötter, grenar, trädtoppar och odlad energiskog är exempel på biobränslen. Biobränslen kan också vara avfall och rester (spån och spillvirke) från sågverk och från industrier som tillverkar pappersmassa. Vedeldning är ett gammalt sätt att värma hus, som är mycket vanligt i Skandinavien. Många kommuner i Sverige använder biobränsle i sina fjärrvärmeanläggningar. Ungefär hälften av alla bostäder och lokaler i Sverige värms av fjärrvärme, och fjärrvärmeverken producerar nästan lika mycket energi som vattenkraften. I så kallade värmekraftverk kan både värme och el produceras från biobränslen. Även bilar kan köras på biobränslen som biogas och etanol. Biogas består till största delen av metangas som kan utvinnas vid reningsverk och soptippar. Etanol framställs av spannmål, majs och sockerrör och har blivit populärt som bränsle i så kallade miljöbilar.</p></div></section></body></html></div></body></html>