<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="c3abaa53-379c-47ad-84c0-c9833062f3f6"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec453-6-5" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Industri och hantverk" data-uuid="1a0c9eb9-7364-4d1d-b11c-77c360494859" data-show-toc="true"><span data-type="physicalpageref" data-uuid="d104640e8274" class="physicalpageref" data-value="226"></span>Industri och hantverk</h3></div><div data-type="paragraph" id="978-9-147-10385-0_SOS_Geo_imageexport-Sec453-6-5-text" data-uuid="19e1b245-b9c6-4db2-a837-c850a7723c1e"><p>Inom industrin bearbetar man råvaror till halvfabrikat och vidare till färdiga varor. Olika arbetare på fabriken jobbar vanligen med olika steg i processen eller med olika delar (komponenter) som sätts samman till färdiga varor. De har stor hjälp av många maskiner. På fabriken finns anställda som är utbildade för olika uppgifter.</p><p>En hantverkare kan också göra varor. Men hantverkaren har själv hand om alla arbetsmomenten, från inköp av råvaran till tillverkningen och försäljningen av den färdiga varan. Ett exempel är en möbelsnickare som själv – eller tillsammans med kunden – bestämmer hur möbeln ska se ut och sedan tillverkar den och säljer den direkt till kunden. En konsthantverkare, till exempel en silversmed, arbetar på samma sätt: utgår från en tunn silverplåt och tillverkar smycken med hjälp av enkla verktyg. De flesta hantverkare arbetar ensamma och har sin verkstad i eller intill bostaden.</p><p>En del hantverkare arbetar också med reparationer, som skomakare och urmakare. För dem är det viktigt att verkstaden ligger där det finns många människor så att kunderna lätt kan komma dit när de behöver hjälp.</p></div></section></body></html></div></body></html>