<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="64d4ca17-21cf-486a-8325-74942bc5a227"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec571-6-3" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Vad ska de fattigaste länderna göra?" data-uuid="6c41ac5e-0294-4e36-bd33-fa675daad631" data-show-toc="true"><span data-type="physicalpageref" data-uuid="d104640e10777" class="physicalpageref" data-value="280"></span>Vad ska de fattigaste länderna göra?</h3></div><div data-type="paragraph" id="978-9-147-10385-0_SOS_Geo_imageexport-Sec571-6-3-text" data-uuid="d16aaf4f-15c1-463d-a05b-107b4180c7ef"><p>I de allra fattigaste länderna finns så mycket som måste göras för att invånarna ska få det bättre. Ländernas politiska ledning måste bestämma vad som är allra mest nödvändigt och vad de små inkomsterna ska användas till. Det finns u-länder där en mycket liten grupp människor bestämmer över landets ekonomi, och då blir det kanske den gruppen som tar hand om vinsterna från exporten eller biståndspengarna från i-länderna.</p><p>Andra länder har en demokratiskt vald regering som bättre representerar invånarna. Så är det numera i Tanzania. Regeringarna måste bestämma var pengarna behövs allra mest och gör bäst nytta på längre sikt. Vad måste göras? Bygga fler skolor? Bättre vägar? Utbilda fler läkare? Ge hjälp åt dem som vill starta industrier? Ge stöd åt fattiga bönder så att de får större skördar?</p><div class="fact"><p class="title">MEDELLIVSLÄNGDOMKRING 2010 I NÅGRA AV DE FATTIGASTELÄNDERNA</p><p>Angola 39 år</p><p>Afghanistan 45 år</p><p>Zimbabwe 50 år</p><p>Tanzania 53 år</p><p>Etiopien 56 år</p><p>Haiti 62 år</p></div><p>Tanzanias politiska ledning satsade under många år stora resurser på undervisning och sjukvård. I Tanzania kan nu en större del av befolkningen läsa än i grannländerna, och medellivslängden är högre än i en del av de andra fattigaste länderna. Men de flesta tanzaniska bönder är mycket fattiga, vägarna är usla och fabrikerna är få.</p><p>Bland de fattigaste länderna finns också de som är hårdast drabbade av den livshotande sjukdomen hiv/aids. Det är framför allt unga vuxna som blir smittade och kanske dör. Två av de värst drabbade länderna är Zambia och Zimbabve i södra Afrika. Aids är ett allvarligt hinder för utveckling.</p><div class="fact"><p class="title">ANDEL VUXNA SOM KAN LÄSA I NÅGRA AV DE FATTIGASTE LÄNDERNA oMKRING 2010</p><p>Burkina Faso 22%</p><p>Afghanistan 28%</p><p>Niger 29%</p><p>Etiopien 43%</p><p>Haiti 53%</p><p>Tanzania 69%</p></div></div></section></body></html></div></body></html>