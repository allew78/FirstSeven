<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="fc9bfa3c-ac6e-492a-9e29-6d0c2d0ae8be"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec340-7-4" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Jordbruket blir ännu modernare" data-uuid="4f490a11-0ce6-4664-a09e-b548732d788b" data-show-toc="true">Jordbruket blir ännu modernare</h4></div><div data-type="paragraph" id="978-9-147-10385-0_SOS_Geo_imageexport-Sec340-7-4-text" data-uuid="d8909400-bc9c-4279-b516-642447b7fbcd"><p>Jordbruket förändras hela tiden. Bönderna strävar efter att få allt bättre hjälpmedel, och många vill pröva nya sätt att arbeta och nya växtslag. Framför allt på större gårdar används också datorer och till och med robotar. Under de senaste åren har Annas och Jans gård blivit ännu modernare. Nu kan pojkarna visa oss in i en väldigt stor hall där korna går fritt omkring. När en ko känner att hon behöver mjölkas går hon till ett bås där en robot kopplar henne till en mjölkningsmaskin. Där får hon också den mat som hon behöver. Det regleras av Annas och Jans dator.</p></div></section></body></html></div></body></html>