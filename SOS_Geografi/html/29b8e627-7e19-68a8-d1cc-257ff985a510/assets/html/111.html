<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="c25c14e6-51fd-4768-95cc-46adf757b435"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec159-6-4" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Mat från djuren" data-uuid="26f26a4c-33fd-462f-8d8d-a29c301bcfbe" data-show-toc="true"><span data-type="physicalpageref" data-uuid="d104640e3310" class="physicalpageref" data-value="89"></span>Mat från djuren</h3></div><div data-type="paragraph" id="978-9-147-10385-0_SOS_Geo_imageexport-Sec159-6-4-text" data-uuid="4e178989-10e7-48a7-9b8b-ea9349226e4a"><p>Vilka är de vanligaste husdjuren i världen? Det är nog hönsen. De finns på gårdar i inre Norrland, likaväl som i oaser i Afrika och på öar i Söderhavet. Överallt ger de både kött och ägg. I stora delar av världen finns också grisar, men de är inte lika vanliga, eftersom de inte finns i muslimska områden. Muslimer äter ju inte fläskkött.</p><p>En stor del av all mark på jorden används som betesmark för boskap som kor, får, getter, jakar och kameler. De som bor i så torra områden att det inte går att ha åkerbruk får nästan all sin mat från djuren. Kött, mjölk, smör och ost kan användas på många olika sätt i matlagningen. Kosten blir omväxlande och näringsrik, även om människorna sällan får tag på spannmål och nästan aldrig grönsaker.</p><p>Också i rikare länder finns områden där många djur föds upp. Där det är torrt är det kanske inte lönsamt att plöja upp marken och odla säd och andra växter. Därför betar miljontals kor av gräset på de vidsträckta rancherna i västra USA, i Sydamerika och i östra Australiens inland. När djuren slaktats djupfryser man köttet. Sedan transporteras det till affärernas köttdiskar i andra delar av landet eller till andra delar av världen.</p><p>När människor tjänar mer pengar önskar de också mer varierad och dyrare mat. De frågar i affärerna efter importerade matvaror och mer kött av olika slag. Då behövs mer betesmark och mer mark för att odla foderväxter åt allt fler djur.</p><div class="fact"><p class="title">Olika produkter från åkerbruket</p><p>Från åkrarna kommer inte bara mat utan också foder till djuren (spannmål, gräs och rotfrukter), råvaror till fabriker (bomull, rågummi, socker och vegetabiliska oljor) och energiråvaror ( från energiskog, sockerrör och oljepalmer).</p></div></div></section></body></html></div></body></html>