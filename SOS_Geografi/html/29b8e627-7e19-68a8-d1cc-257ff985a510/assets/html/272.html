<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="8f54492b-6013-4e67-872e-69d3c61f491e"><html><head><meta http-equiv="Content-Type" content="text/html; charset=UTF-8"></head><body><section class="chapter" id="978-9-147-10385-0_SOS_Geo_imageexport-Sec385--11" showtoc="true" ispage="true"><div class="titles"><h1 class="main chapter" data-level="0" data-type="section-chapter" data-label="STADEN" data-uuid="5623d769-fa35-44c8-9ecd-61237172b2d8" data-show-toc="true"><span data-type="physicalpageref" data-uuid="d104640e7307" class="physicalpageref" data-value="195"></span>STADEN</h1></div><section class="chapter-introduction" id="978-9-147-10385-0_SOS_Geo_imageexport-Sec386--1" showtoc="false" ispage="false"><div data-type="paragraph" id="978-9-147-10385-0_SOS_Geo_imageexport-Sec386--1-text" data-uuid="58860ff4-ae6c-4d4c-bd53-e9362be429da"><p>I de flesta länder i Europa bor mer än hälften av invånarna i städer, i gamla städer och nyare städer, i stora städer och små städer. Så är det ju också i Sverige. Men fastän städerna har så olika historia och ligger i mycket olika omgivningar så finns det många likheter dem emellan, sådant som är typiskt för städer. Det ska vi se närmare på i detta kapitel.</p><p>I en stad ska det finnas utrymme för så mycket: för bostäder, arbetsplatser, kontor och affärer, fritidsområden och andra mötesplatser. Dessutom måste det ju finnas trafikleder som knyter samman olika delar av ett stadsområde. För att allt detta ska fungera måste det finnas en stadsplanering, och vad det innebär kan du också läsa om här.</p><p>Några städer i Europa är världsberömda genom sin uråldriga historia, för sin kultur eller sina lyxiga butiker, sitt nöjesliv och nyskapande arkitektur. Dit reser miljontals turister för att få nya upplevelser.</p></div></section></section></body></html></div></body></html>