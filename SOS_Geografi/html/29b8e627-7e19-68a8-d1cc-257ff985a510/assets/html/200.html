<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="cfa583dc-a341-4dc1-817e-15ff43f73a1a"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec286-6-1" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Skogarna avverkas för hårt" data-uuid="b9d950de-572e-42cf-8274-689dac98dfce" data-show-toc="true"><span data-type="physicalpageref" data-uuid="d104640e5800" class="physicalpageref" data-value="147"></span>Skogarna avverkas för hårt</h3></div><div data-type="paragraph" id="978-9-147-10385-0_SOS_Geo_imageexport-Sec286-6-1-text" data-uuid="bb2d845a-e037-48c5-a0d3-adeb99dd51ba"><p></p><div><img src="assets/SOS_Geografi_0147_9789147103850_art_r1.png" data-type="illustration" data-uuid="bb5c5c7d-7dd6-4fe0-9d5b-ae5e0436d27e"></div>Ytan av jordens skogsområden minskar för varje år. Det är särskilt regnskogen som huggs ner. Marken i regnskogen är väldigt näringsfattig och därför tar det lång tid innan ny skog växer upp. De tropiska regnen kan vara häftiga, och risken är stor för att jorden spolas bort innan ny skog hinner växa upp.<p></p><p>Det finns många orsaker till att skogen avverkas. När befolkningen ökar behövs mer jordbruksmark för att odla livsmedel. Eller så används marken för att odla grödor som sedan exporteras till andra länder. I Brasilien har stora områden regnskog avverkats för att ge plats för odling av sojabönor och uppfödning av nötkreatur.</p><p>Den viktigaste orsaken till att skogen huggs ner i fattiga länder är att veden behövs som bränsle till matlagning. Priserna på olja och kol är höga, medan veden är gratis! I Indien används 60 procent av den avverkade skogen till bränsle.</p></div></section></body></html></div></body></html>