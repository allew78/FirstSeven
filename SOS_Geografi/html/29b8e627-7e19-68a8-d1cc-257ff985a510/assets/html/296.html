<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="f946e22e-2dd4-4932-a059-a5ba52b59bdd"><html><head><meta http-equiv="Content-Type" content="text/html; charset=UTF-8"></head><body><section class="extra" id="978-9-147-10385-0_SOS_Geo_imageexport-Sec423-6-1" showtoc="true" ispage="true"><div class="titles"><h4 class="main extra" data-level="3" data-type="section-subparagraph" data-label="När Bil-Sverige växte fram" data-uuid="425ad499-379e-4192-9e8d-f5960e7b74cc" data-show-toc="true"><span data-type="physicalpageref" data-uuid="d104640e7762" class="physicalpageref" data-value="209"></span>När Bil-Sverige växte fram</h4></div><div data-type="paragraph" id="978-9-147-10385-0_SOS_Geo_imageexport-Sec423-6-1-extra" data-uuid="3603ec13-3ca7-41cd-a593-75ec534210c7"><p>För hundra år sedan var det ovanligt att göra långväga resor. De flesta bodde och arbetade på landsbygden. De gjorde inköpen i byn eller i närmaste lilla stad, och de hade sin släkt och sina andra bekanta i trakten. Semester var något okänt. Om man någon gång gjorde en längre resa tog man tåget.</p><p>Först efter andra världskriget började det bli mera vanligt att resa och ha bil. Resandet har sedan ökat kraftigt för varje år, och hela samhället har förändrats. Allt fler bor inte nära arbetsplatsen utan i en helt annan ort. De måste varje dag åka med bil eller kollektivtrafik.</p><p>Bilägandet ökade mycket snabbt på 1960- och 1970-talet. Lönerna steg, och hushållen fick råd att köpa både bil och bättre bostad. Alla anställda hade då flera veckors semester. Vägarna blev allt bättre och motorvägar byggdes för att biltrafiken skulle bli snabbare. När bilismen ökade så kraftigt så minskade i stället tågresandet. Järnvägslinjer lades ner och det blev nödvändigt för ännu fler att ha bil.</p><p>I många avlägsna samhällen minskade befolkningen. Där fick affärerna färre kunder och många affärer tvingades stänga. De som stannade kvar i glesbygden fick mycket längre väg när de skulle handla och måste ha bil.</p><p>Bilägandet fortsatte att öka, också i slutet av 1900-talet. Då hade vi verkligen fått ett Bil-Sverige. I genomsnitt finns nu ungefär 500 bilar per 1000 invånare i Sverige. Vårt land är ett av världens mest biltäta. Bara i USA, Japan, det lilla Luxemburg och i Island är siffran högre. (Island saknar järnvägar.) Vårt bilåkande fortsätter att öka, både i det dagliga livet och på semestrar och långhelger.</p><p>Men under de senaste åren har allt fler människor blivit medvetna om att det inte är bra att bilismen ständigt ökar. Det är ett slöseri med ändliga resurser, och det påverkar miljön. Det kan finnas bättre alternativ för många resor än att använda färdmedel som drivs med fossila bränslen.</p><p></p><div><img src="assets/SOS_Geografi_0209_9789147103850_art_r1.png" data-type="illustration" data-uuid="b939904f-f436-42c1-b444-e3935856b49f"></div>Sedan 1990 har antalet personresor fortsatt att öka, men bilresornas andel är densamma som 1990. Andelen som åker buss har minskat något medan andelen tåg- och flygresenärer har ökat något. Ett diagram för år 2008 skulle alltså vara större men ha precis lika stor blå sektor.<p></p></div></section></body></html></div></body></html>