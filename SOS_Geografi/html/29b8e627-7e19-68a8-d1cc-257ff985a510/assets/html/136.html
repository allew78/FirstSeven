<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="e2b15ddb-40d2-4df0-8e71-f8d9ab71491d"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec194-6-5" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Kommer människorna att leva längre?" data-uuid="8da28ec1-28ec-4cef-8d68-5dd66bc759f0" data-show-toc="true"><span data-type="physicalpageref" data-uuid="d104640e4125" class="physicalpageref" data-value="106"></span>Kommer människorna att leva längre?</h3></div><div data-type="paragraph" id="978-9-147-10385-0_SOS_Geo_imageexport-Sec194-6-5-text" data-uuid="ec8054f6-2213-444a-854c-d95fa6408c3b"><p>Fram till omkring år 1990 ökade utsikterna att leva länge för människor i alla delar av världen, också i de fattiga u-länderna. Sjukvården förbättrades, och allt fler kunde äta sig mätta och hålla sig friska. Allt fler levde allt längre.</p><div><img src="assets/SOS_Geografi_0106_9789147103850_art_r1.png" data-type="illustration" data-uuid="577d8f73-6f76-4cac-b7a1-860f3c858933"><div class="caption">”Aids kan inte botas men det kan förhindras.” Bilden är från Zambias huvudstad Lusaka.</div></div><p>Men sedan början av 1990-talet har risken att dö för tidigt ökat i allt flera länder. En anledning är att inbördeskrig har blivit vanligare och grymmare. En annan och ännu mer skrämmande anledning är hiv/aids-epidemin. Hiv-smittan har spritts framför allt i södra och östra Afrika, i östra Asien och i Ryssland. Ungefär 34 miljoner männi­skor är hiv-smittade. 95 procent av dem finns i u-länderna, och hälften är under 25 år. Varje år dör 2,5 miljoner av att hiv utvecklats till aids. I de värst drabbade länderna i södra Afrika är nu risken att dö lika hög som den var på 1960-talet, innan förbättringarna började. I länder som Zimbabwe, Botswana och Malawi är fler än var sjunde i åldrarna 15-49 år smittade med hiv.</p><p>I de områden som är hårt drabbade av aids är det ont om vuxna. Många barn är föräldralösa. Eftersom det är de unga vuxna som dör i aids är det ont om människor som orkar odla marken och sköta alla andra arbeten. Aids får därför fruktansvärda följder för alla i området.</p></div></section></body></html></div></body></html>