<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="d9d524ec-a787-4335-ab72-9b219c17662f"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec56-6-1" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Högtryck och lågtryck" data-uuid="da81a5d7-1a95-4d79-822c-8b8144acaf84" data-show-toc="true">Högtryck och lågtryck</h3></div><div data-type="paragraph" id="978-9-147-10385-0_SOS_Geo_imageexport-Sec56-6-1-text" data-uuid="911d11a2-c4d6-428f-8c59-92aa031f16c8"><p>Hur vädret ska bli nästa dag kan vi se i tv:s nyhetssändningar. Säkert har du hört meteorologen prata om högtryck och lågtryck. Högtryck betyder oftast vackert väder, medan lågtryck oftast betyder ostadigt väder eller regn.</p><p>Lågtryck bildas vid marken när varm luft stiger. Vindarna blåser in mot ett lågtryck och svänger av åt vänster.</p><div><img src="assets/SOS_Geografi_0030_9789147103850_art_r1.png" data-type="illustration" data-uuid="7af5b1f5-184e-45c9-a348-325c692c280e"><div class="caption">Vindarnas riktning vid lågtryck och högtryck på norra halvklotet. På södra halvklotet, söder om ekvatorn, svänger vindarna åt motsatt håll.</div></div><p>När kall luft sjunker ner mot markytan bildas ett högtryck. Vindarna blåser ut från ett högtryck och svänger av åt höger.</p><div><img src="assets/SOS_Geografi_0030_9789147103850_art_r2.png" data-type="illustration" data-uuid="a4919407-2491-45e1-bff0-9e5329fb04af"><div class="caption"><span data-type="physicalpageref" data-uuid="d104640e1243" class="physicalpageref" data-value="31"></span>Högtryck på sommaren betyder oftast badväder ...</div></div></div></section></body></html></div></body></html>