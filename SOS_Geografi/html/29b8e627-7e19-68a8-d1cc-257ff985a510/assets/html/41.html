<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="323dc001-f382-4ad3-83e9-0f148bcf6d0d"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec60-7-2" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Klimatet blir varmare" data-uuid="984d99ca-c81e-4bcd-baa6-75a3ba808249" data-show-toc="true">Klimatet blir varmare</h4></div><div data-type="paragraph" id="978-9-147-10385-0_SOS_Geo_imageexport-Sec60-7-2-text" data-uuid="220124b2-0c15-4839-bd66-9946dad16eee"><p>Under de senaste 100 åren har jordens medeltemperatur stigit med nästan en hel grad. Det verkar troligt att utsläppen av så kallade växthusgaser är den viktigaste orsaken till ökningen. Växthusgaserna fungerar som glaset i ett växthus, de släpper igenom solljuset som värmer upp land och hav men hindrar sedan värmen att försvinna ut i rymden.</p><p>Det är framförallt mängden av gasen koldioxid som har ökat. Koldioxid bildas vid förbränning av kol och olja och när förbrukningen av dessa så kallade fossila bränslen har ökat har också halten koldioxid i atmosfären ökat.</p><div class="fact"><p class="title">Vad är klimat?</p><p>För att beskriva klimatet på en plats undersöker man hur vädret har varit de senaste 30 åren. Medelvärdet av temperatur och nederbörd ger en bild av klimatet på platsen.</p></div></div></section></body></html></div></body></html>