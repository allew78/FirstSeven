<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="8b0afa7f-6b12-4842-87d6-8c6fc4bbb291"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec686-6-6" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Samhället är sårbart för stormar" data-uuid="a5ca6672-7364-4371-92cd-afc058a2f776" data-show-toc="true"><span data-type="physicalpageref" data-uuid="d104640e13040" class="physicalpageref" data-value="336"></span>Samhället är sårbart för stormar</h3></div><div data-type="paragraph" id="978-9-147-10385-0_SOS_Geo_imageexport-Sec686-6-6-text" data-uuid="3cf1e6b3-5c4d-4b2a-b64b-ec64f3057c62"><p>För hundra år sedan bodde de flesta i västvärlden på landsbygden och livnärde sig på jordbruk. Gårdar och byar var till stor del självförsörjande. Det mesta av maten odlades på åkrarna runt omkring och husen värmdes med ved. Vad som hände i grannbyn påverkade oftast väldigt lite.</p><p>Idag ser det helt annorlunda ut. Samhället är mer komplicerat och är till exempel helt beroende av att elförsörjning och datakommunikation fungerar. Utan el fungerar inte tunnelbanan, bonden kan inte mjölka korna och sjukhusen kan inte vårda patienterna. Störningar i datatrafiken kan leda till att tågen inte kommer i tid, att det inte går att larma brandkår och ambulans och många, många andra problem.</p></div></section></body></html></div></body></html>