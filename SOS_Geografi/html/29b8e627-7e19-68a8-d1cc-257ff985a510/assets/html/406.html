<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="3a639d38-0762-4123-a177-f8f50734c5c8"><html><head><meta http-equiv="Content-Type" content="text/html; charset=UTF-8"></head><body><section class="section-l1" id="978-9-147-10385-0_SOS_Geo_imageexport-Sec574-5-3" showtoc="true" ispage="true"><div class="titles"><h2 class="main section-l1" data-level="1" data-type="section-section" data-label="Länder på väg ur fattigdom" data-uuid="e80d70df-97a0-4970-9c24-ca72027141f2" data-show-toc="true"><span data-type="physicalpageref" data-uuid="d104640e10843" class="physicalpageref" data-value="281"></span>Länder på väg ur fattigdom</h2></div><section class="section-l2" id="978-9-147-10385-0_SOS_Geo_imageexport-Sec575-6-1" showtoc="true" ispage="false"><div class="titles"><h3 class="main section-l2" data-level="2" data-type="section-paragraph" data-label="Indonesien" data-uuid="277575c4-81de-4a9e-a537-ff1abf9f03e7" data-show-toc="true">Indonesien</h3></div><div data-type="paragraph" id="978-9-147-10385-0_SOS_Geo_imageexport-Sec575-6-1-text" data-uuid="9b14af02-7e89-49ae-8d7f-579d8dde5877"><p>Mer än 240 miljoner människor bor i Indonesien, som är den fjärde folkrikaste staten i världen. Indonesien ligger i sydöstra Asien och består av några mycket stora öar och tusentals små öar. Förr var Indonesien lika fattigt som länderna i Afrika, men ekonomin har förbättrats kraftigt de senaste 35 åren.</p><div class="fact"><p class="title">fakta om Indonesien</p><p>Självständigt från</p><p>Nederländerna år 1949</p><p></p><table><tbody><tr><td><p>Årlig folkökning</p></td><td><p>2,8 milj.</p></td></tr><tr><td><p>Medellivslängd</p></td><td><p>71 år</p></td></tr><tr><td><p>Läskunnighet</p></td><td><p>92 %</p></td></tr><tr><td><p>Plats i välfärdslistanår 2011</p></td><td><p>124</p></td></tr></tbody></table></div><p>Mer än hälften av indonesierna bor på ön Java. Där ligger städer med flera miljoner invånare. Störst är huvudstaden Jakarta, som med förstäder har mer än 20 miljoner invånare. I städerna jobbar allt fler inom industri och service, och nu är bara 40 procent av indonesierna jordbrukare.</p><p></p><div><img src="assets/SOS_Geografi_0281_9789147103850_art_r1.png" data-type="illustration" data-uuid="b089f653-7f4f-4a1f-b6d8-9933ceadb16d"></div>Bönderna odlar mest ris, men producerar också gummi från gummiträd och olja från oljepalmer för export. Förr exporterades det mesta av timret som avverkades i regnskogen, men numera bearbetas timret av Indonesiens egna skogsindustrier. Plywood är en av Indonesiens lönsamma exportvaror.<p></p><p>De flesta indonesier har nu mer pengar än förr. De köper mer varor och vill ha service av olika slag. Indonesien är inte längre ett låginkomstland. Det har blivit ett medelinkomstland.</p></div><section class="section-l3" id="978-9-147-10385-0_SOS_Geo_imageexport-Sec576-7-1" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Varför är fabriker bra för Indonesien?" data-uuid="b51f879a-7e57-41e1-bb05-71a4cfd4879d" data-show-toc="true"><span data-type="physicalpageref" data-uuid="d104640e10914" class="physicalpageref" data-value="282"></span>Varför är fabriker bra för Indonesien?</h4></div><div data-type="paragraph" id="978-9-147-10385-0_SOS_Geo_imageexport-Sec576-7-1-text" data-uuid="a4ea44a9-77a3-4fae-8239-4865f7bfcc8a"><p>Sedan 1970-talet har Indonesiens politiska ledning gynnat företag som velat anlägga olika slag av industrier. Industrialisering har minst tre goda effekter för ekonomin:</p><ol class="arabic"><li><p>När råvaror bearbetas i fabriker blir det färdiga produkter som kan säljas till ett högre pris på världsmarknaden. Det ger större exportinkomster än om man bara hade skickat iväg råvarorna.</p></li><li><p>Varor som behövs i hushåll och på arbetsplatser blir billigare att tillverka i fabriker i landet än att importera från andra länder. Det ger lägre priser för konsumenterna.</p></li></ol><div><img src="assets/SOS_Geografi_0282_9789147103850_art_r1.png" data-type="illustration" data-uuid="544c123c-30c7-4ef8-87dd-b90fbcf7e1b5"><div class="caption">En indonesiska monterar elektronikkomponenter. Hon arbetar på en fabrik som tillhör ett multinationellt japanskt företag. Det hon gör är första steget i tillverkningen av en tv-apparat. Det arbetet kräver ingen lång utbildning, men det är nödvändigt att ha gått genom grundskolan.</div></div><ol start="3" class="arabic"><li><p>Nu finns multinationella företag i Indonesien med fabriker som tillverkar exportvaror. Företagen ger arbete åt många. De som får arbete på fabrikerna skulle annars varit arbetslösa. De får nu i stället inkomster och kan köpa mer varor. Då ökar tillverkningen av industrivaror i landet. Om exporten av industrivaror ökar, så får landet mer inkomster som bland annat kan användas till att bygga vägar och el-nät. Det är bra för både hushåll och företag. Men det är viktigt att inkomsterna kommer många till godo och inte bara hamnar hos de politiska ledarna och hos dem som äger företagen.</p></li></ol></div></section><section class="section-l3" id="978-9-147-10385-0_SOS_Geo_imageexport-Sec577-7-2" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Export och import" data-uuid="e88f42c0-35e3-4f5c-8869-1fc9863b8c04" data-show-toc="true"><span data-type="physicalpageref" data-uuid="d104640e10938" class="physicalpageref" data-value="283"></span>Export och import</h4></div><div data-type="paragraph" id="978-9-147-10385-0_SOS_Geo_imageexport-Sec577-7-2-text" data-uuid="1f7911e6-cef1-4193-940e-237fac1cd96c"><div><img src="assets/SOS_Geografi_0283_9789147103850_art_r1.png" data-type="illustration" data-uuid="b53ab1e0-6304-4f8b-9d6b-388585f4cb30"><div class="caption">Utanför huvudstaden Jakarta ligger Indonesiens största exporthamn. Med hjälp av väldiga lastkranar lyfts mängder av containrar ombord. De innehåller elektroniska varor, kläder, skor och många andra slags exportvaror.</div></div><p>Indonesien är ett oljeland. Inkomsterna från exporten av råolja och naturgas under 1980-talet hade mycket stor betydelse för att landet kunde industrialiseras i så stor utsträckning.&nbsp;</p><div><img src="assets/SOS_Geografi_0283_9789147103850_art_r2.png" data-type="illustration" data-uuid="a6143f55-6a9f-4a67-bbc3-61d001ce6b9c"><div class="caption">Om diagrammen också skulle visa hur stora exportinkomsterna var de olika åren så skulle ytan år 2007 vara mycket större än 2000 och många gånger större än 1990.</div></div><p>Nu är alltså tiden förbi när Indonesien bara exporterade råvaror. Nu kommer mer än hälften av exportinkomsterna från industrivaror. Viktiga exportvaror från de multinationella företagen är kläder och skor som säljs i sportaffärer och i de stora varuhusen i Europa och USA.</p><p>Ett land som industrialiseras på detta sätt behöver importera mängder av dyra maskiner och olika slags transportmedel, telefoner, datorer och liknande. Mycket av detta köper Indonesien från Japan. Japan behöver i sin tur olja från Indonesien, så därför har de två länderna mycket handel med varandra.</p><p>Det finns flera länder som utvecklats på samma sätt med hjälp av oljeinkomster. Två exempel är Mexico och Venezuela i Amerika. För dem har handeln med USA mycket stor betydelse. Andra exempel är oljestaterna i sydvästra Asien och norra Afrika.</p><p>De flesta u-länder utan olja får i stället ta stora lån i utlandet för att få möjlighet att industrialisera landet och utveckla ekonomin.</p></div></section></section></section></body></html></div></body></html>