<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="0c6c39ba-26b9-4b77-b20b-12dc3605988b"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec85-7-1" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Klimatet i Skandinavien" data-uuid="8fa478c6-189f-49fa-a11b-7f5e78502cce" data-show-toc="true">Klimatet i Skandinavien</h3></div><div data-type="paragraph" id="978-9-147-10385-0_SOS_Geo_imageexport-Sec85-7-1-text" data-uuid="bede35db-0730-43e4-afd6-25af0d535a9a"><p>Skandinavien är stort. Från Malmö i söder till Nordkap längst upp i norr är det lika långt som från Malmö till mitten av Italien. Det gör att klimatet skiljer sig väldigt mycket mellan Skåne och nordligaste Lappland.</p><p>Typiskt för vårt klimat är lågtrycken som kommer från Atlanten. De följer Golfströmmen och för med sig varm och fuktig luft. När ett sådant lågtryck passerar betyder det oftast regn. När lågtrycket dragit förbi blir det uppehåll några dagar, kanske till och med sol, innan nästa lågtryck anländer. Så kan det hålla på ganska länge, särskilt på hösten och vintern.</p><div><img src="assets/SOS_Geografi_0046_9789147103850_art_r2.png" data-type="illustration" data-uuid="985009b1-6391-437d-895c-c35affb66905"><div class="caption"><span data-type="physicalpageref" data-uuid="d104640e1889" class="physicalpageref" data-value="47"></span>Tack vare Golfströmmen är hamnen vid Lofoten i Nordnorge isfri hela året.</div></div><p>Men ibland stoppas den eviga vandringen av lågtryck av ett stabilt högtryck. Detta kommer ofta österifrån, från Ryssland. På vintern ger högtrycken soligt och kallt väder, på sommaren soligt och varmt väder.</p></div></section></body></html></div></body></html>