<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="6e6d2e20-9d49-406b-933a-ea6aa9499d29"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec168-6-4" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Fisket idag och i framtiden" data-uuid="9bd21ea1-c36b-494b-8d41-703ee488f8f3" data-show-toc="true"><span data-type="physicalpageref" data-uuid="d104640e3432" class="physicalpageref" data-value="93"></span>Fisket idag och i framtiden</h3></div><div data-type="paragraph" id="978-9-147-10385-0_SOS_Geo_imageexport-Sec168-6-4-text" data-uuid="604082a7-2d0a-45a1-8d5e-71aa56cf0032"><div><img src="assets/SOS_Geografi_0093_9789147103850_art_r1.png" data-type="illustration" data-uuid="48a81787-51cb-43ca-9559-fb7ad1f04764"><div class="caption">Tillgången på torsk i Östersjön minskade kraftigt under 80-talet men har på senare tid ökat något igen.</div></div><p>Dagens fiske har stora problem. Fångsterna av flera fiskarter minskar. I de svenska fiskevattnen är det torsken som har minskat mest. I Östersjön minskade fångsterna från mitten av 80-talet och har sedan dess legat på en låg nivå. Men som du kan se i diagrammet har fångsterna ökat igen på senare år. Även i Nordsjön har fångsterna minskat och torskarna som fiskas där är små och de riktigt stora är mycket ovanliga.</p><p>I Skagerrak och Kattegatt har torsken i stort sett försvunnit, och där finns knappt några andra fiskar heller. Likadant är det i många andra delar av världen. Fångsterna minskar trots att fiskebåtarna blir fler och mer effektiva.</p></div></section></body></html></div></body></html>