<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="ba545424-1298-4975-b7bf-6de8efa5ef24"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec674-6-2" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Översvämningar" data-uuid="43c7ae5a-d831-478f-8c42-85bc5ebe5bdf" data-show-toc="true"><span data-type="physicalpageref" data-uuid="d104640e12860" class="physicalpageref" data-value="329"></span>Översvämningar</h3></div><div data-type="paragraph" id="978-9-147-10385-0_SOS_Geo_imageexport-Sec674-6-2-text" data-uuid="c9e7bccb-030e-4933-9771-b3c7e69a8f80"><div><img src="assets/SOS_Geografi_0329_9789147103850_art_r1.png" data-type="illustration" data-uuid="2a9b4b3e-4ddb-4ab8-904b-b10b9e176bf5"><div class="caption">Hösten 2007 steg vattnet kraftigt i slumområdet Mohammadpur utanför huvudstaden Dhaka i Bangladesh. Kvinnan på flotten är på väg för att försöka hitta friskt dricksvatten. Vattenbrist eller att vattnet förorenas är vanligt vid översvämningar i sårbara områden som här.</div></div><p>Några av jordens bördigaste jordbruksmarker finns där stora floder rinner ut i havet. Den bördiga jorden kan ge mat åt många människor, och därför är befolkningen i dessa områden oftast stor.</p><p>90 procent av befolkningen i Bangladesh bor vid floderna Ganges och Brahmaputras delta. Bangladesh är ett av världens mest tätbefolkade länder med 120 miljoner invånare. De allra flesta försörjer sig som fiskare och bönder. Under monsunregnen på hösten svämmar de väldiga floderna över. Marken tillförs då näringsrikt slam som gör att bönderna kan få goda skördar år efter år. Men vissa år kan översvämningarna bli värre än vanligt. Bara sju procent av flodernas vatten kommer från Bangladesh, det mesta kommer från bergskedjan Himalayas glaciärer och från dess sydsluttningar där det regnar mycket under monsunen.</p><p>Ett stort problem är att skogarna på sluttningarna avverkas i en rasande takt, och då finns ingen vegetation som kan fånga upp regnet utan det forsar ner i floderna med väldig kraft. Om dessa vattenmassor når kusten samtidigt med en tropisk cyklon från havet, som kan höja havsytan med flera meter, kan situationen utvecklas till en översvämningskatastrof i de låga deltaområdena.</p></div></section></body></html></div></body></html>