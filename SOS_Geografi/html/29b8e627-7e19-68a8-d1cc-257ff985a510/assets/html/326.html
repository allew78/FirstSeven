<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="c30d4d72-1d09-465b-8624-f36c3e3c3a47"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec463-6-2" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Sjukvård" data-uuid="82db0f7e-3fc0-4c49-b45e-f87c34eaffe5" data-show-toc="true"><span data-type="physicalpageref" data-uuid="d104640e8433" class="physicalpageref" data-value="232"></span>Sjukvård</h3></div><div data-type="paragraph" id="978-9-147-10385-0_SOS_Geo_imageexport-Sec463-6-2-text" data-uuid="8b4095df-b570-4bdc-8dd2-95bcd8c365f2"><p>Liksom utbildning är sjukvård ordnad i olika nivåer. Vårdcentraler finns ute i bostadsområdena, och där finns läkare som kan ta hand om vanliga sjukdomar och hälsoproblem. Den som drabbats av en mer komplicerad sjukdom eller ett svårare olycksfall måste åka till ett sjukhus (lasarett) där det finns specialistläkare. De har längre utbildning och mer avancerad utrustning för undersökningar och behandling, till exempel magnetröntgen och hjärt- lungmaskin. På många orter finns också privatläkare med egna mottagningar.</p><div class="fact"><p class="title">Orter med läkar­utbildning</p><p>Umeå</p><p>Uppsala</p><p>Solna</p><p>Stockholm</p><p>Linköping</p><p>Göteborg</p><p>Lund</p><p>Örebro</p></div><p>Universitetssjukhus finns bara på några platser i Sverige. Det är framför allt där som man forskar om sjukdomar. Där finns också läkarutbildning, och där arbetar specialiserade läkare, till exempel de som kan göra transplantationer.</p></div></section></body></html></div></body></html>