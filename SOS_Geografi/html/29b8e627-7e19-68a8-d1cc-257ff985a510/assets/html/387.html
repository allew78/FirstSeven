<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="0c19155e-3460-4c9b-9962-11954d72d0cc"><html><head><meta http-equiv="Content-Type" content="text/html; charset=UTF-8"></head><body><section class="section-l1" id="978-9-147-10385-0_SOS_Geo_imageexport-Sec547-5-3" showtoc="true" ispage="true"><div class="titles"><h2 class="main section-l1" data-level="1" data-type="section-section" data-label="Rika länder utanför Europa" data-uuid="fb7eadb1-4d77-4efa-880f-5a70ec73c81e" data-show-toc="true"><span data-type="physicalpageref" data-uuid="d104640e10313" class="physicalpageref" data-value="267"></span>Rika länder utanför Europa</h2></div><section class="section-l2" id="978-9-147-10385-0_SOS_Geo_imageexport-Sec548-6-1" showtoc="true" ispage="false"><div class="titles"><h3 class="main section-l2" data-level="2" data-type="section-paragraph" data-label="Vilket är världens rikaste land?" data-uuid="769ab47a-700f-4300-a898-3b6bd8c0e989" data-show-toc="true">Vilket är världens rikaste land?</h3></div><div data-type="paragraph" id="978-9-147-10385-0_SOS_Geo_imageexport-Sec548-6-1-text" data-uuid="a5b3a78e-762d-4ca5-8dc7-249d29708264"><p>USA är den mäktigaste staten i världen. Till ytan är tre länder större, nämligen Ryssland, Canada och Kina. Fem länder har fler invånare än USA. Men värdet av alla varor och tjänster som produceras är störst i USA. Därför säger man att USA också är världens rikaste land. Men vad menas med ett rikt land? Det kan vara värdet av allt som görs under ett år.</p><div class="fact"><p class="title">Världens rikaste ­länder 2013</p><p>1. USA</p><p>2. Kina</p><p>3. Japan</p><p>4. Tyskland</p><p>5. Frankrike</p><p>6. Storbritannien</p><p><em>Sverige låg på plats 22.</em></p></div></div><section class="section-l3" id="978-9-147-10385-0_SOS_Geo_imageexport-Sec549-7-1" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Många ska dela på pengarna" data-uuid="4f184913-a73e-44ed-96ad-2c9ce3d03d40" data-show-toc="true">Många ska dela på pengarna</h4></div><div data-type="paragraph" id="978-9-147-10385-0_SOS_Geo_imageexport-Sec549-7-1-text" data-uuid="98e7a478-04ae-4b96-9764-0e47d5cf8e88"><p>Det är kanske inte så konstigt att det finns mycket pengar i ett land med en stor befolkning. Men det är ju många som ska dela på pengarna. Om vi räknar efter hur mycket pengar det blir för varje invånare så ser listan annorlunda ut. Observera att siffrorna är medelvärden. Många männi­skor har stora inkomster, många har mindre, en del har mycket ont om pengar. Det ser man inte i en genomsnittstabell. Bland de sista i en sådan tabell ligger Etiopien som är ett mycket fattigt land med många miljoner invånare. Genomsnittet för en etiopier (medelinkomsten) är ungefär en 500-del av vad det är för en norrman.</p><div class="fact"><p class="title">Pengarna fördelade jämt på alla invånare (per capita) år 2013</p><p>1. Monaco</p><p>2. Liechtenstein</p><p>3. Luxemburg</p><p>4. Norge</p><p>5. Qatar</p><p>6. Schweiz</p><p><em>Sverige låg på plats 10. USA låg på plats 13. Kina låg på plats 84.</em></p></div></div></section><section class="section-l3" id="978-9-147-10385-0_SOS_Geo_imageexport-Sec550-7-2" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Välfärdslistan" data-uuid="84201bfe-86a2-42ab-97e9-b006b95a617c" data-show-toc="true">Välfärdslistan</h4></div><div data-type="paragraph" id="978-9-147-10385-0_SOS_Geo_imageexport-Sec550-7-2-text" data-uuid="46757a2a-11cd-4590-9cae-1683c30cd320"><p>I USA finns många rika människor men också många mycket fattiga. De flesta fattiga bor i slitna bostadsområden i storstädernas inre delar eller i avsides belägna landsbygdsområden. Bland dem finns vuxna som inte kan läsa, som har dålig hälsa och inte lever så länge som andra amerikaner. Det medför att USA inte ligger högst på välfärdslistan i världen. För att ligga på de allra högsta platserna i den listan måste nämligen även sjukvård och utbildning ligga på en hög nivå för alla i landet.</p><div class="fact"><p class="title">Välfärdslistan år 2013</p><p>1. Norge</p><p>2. Australien</p><p>3. Schweiz</p><p>4. Nederländerna</p><p>5. USA</p><p>6. Tyskland</p><p><em>Sverige låg då på plats 12 och Kina på plats 84.</em></p></div></div></section></section></section></body></html></div></body></html>