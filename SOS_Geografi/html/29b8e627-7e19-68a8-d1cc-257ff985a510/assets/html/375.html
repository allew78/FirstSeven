<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="f93afd44-e78b-4b32-bb8e-5e0c7604d47b"><html><head><meta http-equiv="Content-Type" content="text/html; charset=UTF-8"></head><body><section class="chapter" id="978-9-147-10385-0_SOS_Geo_imageexport-Sec531--14" showtoc="true" ispage="true"><div class="titles"><h1 class="main chapter" data-level="0" data-type="section-chapter" data-label="i-länderna" data-uuid="e844a538-5331-484b-8d22-b424b1817580" data-show-toc="true"><span data-type="physicalpageref" data-uuid="d104640e9851" class="physicalpageref" data-value="257"></span>i-länderna</h1></div><section class="chapter-introduction" id="978-9-147-10385-0_SOS_Geo_imageexport-Sec532--1" showtoc="false" ispage="false"><div data-type="paragraph" id="978-9-147-10385-0_SOS_Geo_imageexport-Sec532--1-text" data-uuid="a0787302-855f-4164-b4eb-80d2411e4d72"><p>Tjugoåtta europeiska länder har gått samman i Europeiska unionen, EU. EU är en av världens tre ekonomiska stormakter. De andra två är USA och Kina.</p><p>Sverige är ett industriland, ett i-land, med fabriker som tillverkar en mängd olika varor som är komplicerade och dyra att producera. Den svenska exporten består till största delen av just sådana produkter.</p><p>De andra nordiska länderna är också i-länder, och så är även de flesta andra länderna i Europa, framför allt de i Västeuropa. Det finns naturligtvis i-länder även i andra delar av världen. De absolut mest framgångsrika i-länderna är USA och Japan.</p><p>I-länderna handlar mycket med varandra, och i i-länderna har de flesta människor tillräckligt med pengar för att kunna köpa av allt som affärerna erbjuder. I-länderna tillsammans utgör den rika delen av världen. Men det är inte mer än en femtedel av hela världens befolkning som bor i i-länderna.</p></div></section></section></body></html></div></body></html>