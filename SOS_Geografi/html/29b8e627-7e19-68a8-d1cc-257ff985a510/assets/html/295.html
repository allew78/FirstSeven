<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="736be2c0-f0b6-48cc-884e-ef0f640f6a6a"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec421-7-2" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Resplanering" data-uuid="6ae44173-18e5-4f2b-bba9-52183aa47cc6" data-show-toc="true">Resplanering</h4></div><div data-type="paragraph" id="978-9-147-10385-0_SOS_Geo_imageexport-Sec421-7-2-text" data-uuid="45cd3269-4f56-419f-89d3-3be5013c4974"><p>Det är sommarlov, och Hanna och Mattias ska resa till sin farmor som bor i södra Skåne. De sitter nu och planerar resan tillsammans med pappa vid köksbordet hemma i Nacka utanför Stockholm.</p><p>”Vi flyger väl”, säger Mattias. ”Det tar bara en timme mellan Stockholm och Malmö.”</p><p>”Det tar mycket längre tid”, säger Hanna. ”Först måste vi ta bussen till tunnelbanan och sedan måste vi byta inne i Stockholm och ta tåget till Arlanda. Och sedan är det nog lika krångligt i Skåne. Det är inte alls enkelt och snabbt om man tänker på hela resan.”</p><p>”Det brukar vara billigare att ta tåget”, säger pappa som lovat att betala resorna. ”Och tågresan tar bara fyra och en halv timme.”</p><p>”Mellan Stockholms Central och Malmö, ja. Men vi ska ju vidare i Skåne”, säger Hanna.</p><p>”Farmor brukar väl åka buss när hon reser hit till oss. Hon säger att det är billigast”, säger Mattias.</p><p>Hanna far upp från stolen: ”Men nej! Det tar ju hela dagen! I alla fall mer än åtta timmar. Det blir för trist! Den som ändå hade körkort och bil.”</p><p>Förr körde pappa ofta bil mellan Stockholm och Skåne. ”Att köra bil tar nästan lika lång tid som att åka buss”, säger han. ”Man kan inte köra i ett sträck utan fikapauser. Och att köra bil så långt är egentligen inte så bra om man tänker på miljön.”</p><p>Olika färdsätt konkurrerar allt mer, och de utvecklas för att bli bättre. Tågen blir snabbare för att locka till sig fler resenärer. Flyget blir billigare för att behålla sina kunder. Bilar utvecklas för att bli mindre miljöstörande.</p><p>Men i stora delar av Sverige är det i stället svårt att planera en resa, eftersom förbindelserna är dåliga. De områdena är glesbefolkade, och det är därför mycket långt till flygplatser, tågstationer och hållplatser för långfärdsbussar. Lokalbussar går kanske bara ett par gånger om dagen. Där är det nödvändigt för hushållen att ha bil.</p></div></section></body></html></div></body></html>