<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="dcf61f78-0e13-4096-a1ef-730f3eaffc32"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec435-7-1" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="London, känt över hela världen" data-uuid="35b297c1-aae4-4222-a40d-9ad2100a1aa5" data-show-toc="true">London, känt över hela världen</h4></div><div data-type="paragraph" id="978-9-147-10385-0_SOS_Geo_imageexport-Sec435-7-1-text" data-uuid="0120197a-6856-4026-a892-1a7d2e4e3b0e"><div><img src="assets/SOS_Geografi_0214_9789147103850_art_r1.png" data-type="illustration" data-uuid="795e1e2c-c1dd-45d8-a502-ff3d5860dcf5"><div class="caption">I Londons storstadsområde bor 8,6 miljoner invånare. De andra större städerna i England var från början blomstrande industri- och hamnstäder, och de ligger antingen vid kusten eller vid gamla kolgruvor i inlandet. I Storbritannien ingår också Nordirland som inte är med på kartan.</div></div><p>För hundra år sedan var Storbritannien världens mäktigaste stat och hade kolonier i alla delar av världen. London var huvudstad, inte bara för engelsmännen utan också för invånarna i alla de brittiska kolo­nierna.</p><div><img src="assets/SOS_Geografi_0214_9789147103850_art_r2.png" data-type="illustration" data-uuid="9fba0769-8e0d-4f8f-b46c-6969d6736ff3"><div class="caption">Shaftesbury Avenue i Londons centrum. Föreställningarna på alla teatrarna längs gatan har just börjat. Här vill alla världens musikalartister vara med och spela och sjunga.</div></div><p>Numera finns nästan inga kolonier kvar, och nu är USA världens mäktigaste land. Men London är fortfarande en av de allra viktigaste mötesplatserna i världen för dem som bestämmer inom stora företag och inom banker och försäkringsbolag. Det är också en världsstad för alla som är intresserade av teater och musikaler, ny musik och klädmode för ungdomar. Många miljoner människor i andra länder kan ju förstå och tala engelska, och de kan lätt ta sig fram som turister i London. De flesta utländska besökare kommer med flyg till London, och många landar på Heathrow, som är världens största internationella flygplats.</p></div></section></body></html></div></body></html>