<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="eb4135c9-77a6-49b8-bb36-0dc929d10a2b"><html><head><meta http-equiv="Content-Type" content="text/html; charset=UTF-8"></head><body><section class="section-l1" id="978-9-147-10385-0_SOS_Geo_imageexport-Sec616-6-7" showtoc="true" ispage="true"><div class="titles"><h2 class="main section-l1" data-level="1" data-type="section-section" data-label="Globalt miljöarbete" data-uuid="5479005f-2b24-4052-84b1-bcea9c9f0cc9" data-show-toc="true"><span data-type="physicalpageref" data-uuid="d104640e11767" class="physicalpageref" data-value="304"></span>Globalt miljöarbete</h2></div><section class="section-l2" id="978-9-147-10385-0_SOS_Geo_imageexport-Sec617-7-1" showtoc="true" ispage="false"><div class="titles"><h3 class="main section-l2" data-level="2" data-type="section-paragraph" data-label="FN-konferensen i Rio 1992" data-uuid="48564626-3b2b-467f-9b11-1af06cc3a367" data-show-toc="true">FN-konferensen i Rio 1992</h3></div><div data-type="paragraph" id="978-9-147-10385-0_SOS_Geo_imageexport-Sec617-7-1-text" data-uuid="2d91d339-00f7-463a-a86e-d8528183338b"><p>I juni 1992 samlades världens regeringar i Rio de Janeiro till en konferens om miljö och utveckling. Till Rio kom också tiotusentals engagerade människor från världens alla hörn för att göra sina röster hörda. Vid mötet enades 180 länder om att arbeta för en hållbar utveckling. De kom överens om att minska utsläppen av växthusgaser, om hur hotade växter och djur skulle bevaras, om hur jordens skogar skulle kunna utnyttjas på ett ekologiskt riktigt sätt, men också om hur fattigdomen i världen skulle kunna minskas. Det viktigaste dokumentet från Riokonferensen är Agenda 21, ett program för hur planeten jordens invånare ska kunna överleva i framtiden.</p><p>Agenda 21 handlar om hela världens framtid: Om miljövänlig teknik, om hur jordens resurser ska användas på ett hållbart sätt och om hur klyftorna mellan rika och fattiga i världen ska minskas.</p><p>Nu har det gått mer än tjugo år sedan Agenda 21, och det kan verka som om väldigt lite av det som då beslutades har genomförts. Men även om mycket återstår att göra har ändå en hel del blivit en naturlig och självklar del av vardagen, som till exempel sortering, återvinning och kompostering av våra hushållssopor.</p></div></section></section></body></html></div></body></html>