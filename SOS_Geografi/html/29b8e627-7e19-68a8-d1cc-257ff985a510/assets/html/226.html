<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="6d8b94dc-76f9-4c20-ba88-e8ba25772e78"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec318-7-2" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Men vi köper också en del trävaror" data-uuid="e9d1fbab-5c49-41e4-bd8e-14174192d1f6" data-show-toc="true">Men vi köper också en del trävaror</h4></div><div data-type="paragraph" id="978-9-147-10385-0_SOS_Geo_imageexport-Sec318-7-2-text" data-uuid="58c2096e-4e16-4f65-92b1-dac1f109751a"><div><img src="assets/SOS_Geografi_0161_9789147103850_art_r1.png" data-type="illustration" data-uuid="9cca1560-48cf-4d79-b7fb-d3b696e76d46"><div class="caption">Det är vanligt med trädgårdsmöbler av teak. Teak är ett träslag som vi importerar från sydöstra Asien.</div></div><p>Svenskt timmer är av mycket hög kvalitet, och mer än halva vårt land är täckt med skog. Där finns mycket mer timmer än vad vi själva behöver. Ändå köper vi skogsprodukter från andra länder. Varför?</p><p>Vi importerar en del råvaror och halvfabrikat, men framför allt köper vi färdiga varor. Det är ett tecken på att Sverige är ett rikt land. Vi har vant oss vid att kunna välja mellan olika material och modeller. Vi köper till exempel inte bara möbler av furu utan också möbler av ”osvenska” träslag som bambu och teak.&nbsp;</p><p>Många vill också ha nya möbler från länder som är kända för vacker formgivning, till exempel från Danmark och Finland. En viktig anledning till att vi sedan lång tid tillbaka importerat färdiga trävaror är också att de varit billiga. I många länder har lönerna för möbelsnickare och andra arbetare varit lägre än i Sverige.</p></div></section></body></html></div></body></html>