<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="1e9d728c-cd93-41a4-9548-247347c15bfe"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec30-6-3" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Tematiska kartor" data-uuid="33905833-68d7-4aa4-b323-e6ba1907416d" data-show-toc="true"><span data-type="physicalpageref" data-uuid="d104640e739" class="physicalpageref" data-value="18"></span>Tematiska kartor</h3></div><div data-type="paragraph" id="978-9-147-10385-0_SOS_Geo_imageexport-Sec30-6-3-text" data-uuid="7cb71c47-b0e6-48e6-b9f8-e6fb36d8f7eb"><div><img src="assets/SOS_Geografi_0018_9789147103850_art_r10-yk.png" data-type="illustration" data-uuid="31e473ab-3d21-4733-9719-fb83fc1e2042"><div class="caption">Kartan visar tillgången på dricksvatten i världens länder 2002. Här syns det tydligt att väldigt många lider brist på dricksvatten. Särskilt svår verkar situationen vara i Afrika. I några länder saknar mer än 60 procent av befolkningen tillgång till rent vatten. Den troligaste förklaringen till detta är förstås att det regnar väldigt lite. För att ta reda på om detta stämmer kan vi studera nederbördskartan.</div></div><div><img src="assets/SOS_Geografi_0018_9789147103850_art_r10.png" data-type="illustration" data-uuid="1b060a8d-dcce-4510-9ab4-d51e37fc80eb"></div><p>En tematisk karta är en karta som visar ett speciellt tema som var och hur mycket det regnar i Sverige under juli månad eller hur många solskensdagar det brukar vara i genomsnitt samma månad. Tematiska kartor kan vara mycket användbara, de ger snabb och tydlig information. Till exempel skulle du genom att studera kartor över nederbörd och soltimmar kunna planera vart du ska åka på sommaren för att ha störst chans att få soligt väder och minst risk för regn!</p><div><img src="assets/SOS_Geografi_0018_9789147103850_art_r5.png" data-type="illustration" data-uuid="e702a794-7153-4b0c-bb91-29d25b0b6f12"><div class="caption"><span data-type="physicalpageref" data-uuid="d104640e756" class="physicalpageref" data-value="19"></span>På nederbördskartan ser vi att flera av länderna med vattenproblem ligger i torra områden, som till exempel söder om Sahara och i östra Afrika. Det verkar logiskt att torkan ligger bakom bristen på dricksvatten där. Men däremot har länderna i Sydostasien ganska riklig nederbörd så där måste det finnas andra orsaker.</div></div><div><img src="assets/SOS_Geografi_0019_9789147103850_art_r10-d6.png" data-type="illustration" data-uuid="42ab193c-9c6a-4b1b-a81b-3ce1a97ada72"><div class="caption">Kartan över temperaturen visar att i stort sett alla länder med svår vattenbrist också har en hög sommartemperatur. Om du jämför kartan över temperaturen med kartan över nederbörden ser du att extrem hetta hänger samman med lite nederbörd. I dessa områden finns jordens öknar. Men det finns också områden som har både hög temperatur och hög nederbörd och där hittar vi jordens regnskogsområden.</div></div><div><img src="assets/SOS_Geografi_0019_9789147103850_art_r10.png" data-type="illustration" data-uuid="56411a21-239d-436d-8b39-da35eed94b99"></div><p>I många länder är tillgången på dricksvatten ett stort problem. Genom att studera några tematiska kartor kan vi ta reda på mer om bakgrunden till problemet.</p></div></section></body></html></div></body></html>