<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="973337da-c3c7-4e17-8573-7b86ce530844"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec538-6-2" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Europas jordbruk" data-uuid="13332def-e6ec-4ded-b337-95139b334340" data-show-toc="true"><span data-type="physicalpageref" data-uuid="d104640e9953" class="physicalpageref" data-value="261"></span>Europas jordbruk</h3></div><div data-type="paragraph" id="978-9-147-10385-0_SOS_Geo_imageexport-Sec538-6-2-text" data-uuid="661d0da6-9147-4f2e-8c44-c13440706a7f"><p>I nordvästra Europa är naturförhållandena bra för jordbruk. Där finns också många miljoner människor som har gott om pengar och kan betala för dyra matvaror av god kvalitet. Bönderna har råd att köpa dyra maskiner och kan driva jordbruket mycket effektivt, så skördarna blir stora. Bara några procent av befolkningen arbetar med jordbruk. Ändå produceras så pass mycket livsmedel i de här länderna att de flesta av dem inte behöver importera särskilt mycket matvaror. Några länder kan till och med exportera jordbruksvaror. Europas främsta jordbruksland är Frankrike, som har en stor export av spannmål.</p><div class="fact"><p class="title">Eu:s jordbruksstöd</p><p>Mer än 40 procent av EU:s årliga budget betalas ut som stöd till jordbruk och förbättring av förhållandena på landsbygden i olika länder i EU.</p></div><div><img src="assets/SOS_Geografi_0261_9789147103850_art_r1.png" data-type="illustration" data-uuid="e90ec165-8bf7-4a07-a6de-fa7789fdc9a2"><div class="caption">I flera länder i östra Europa arbetar en stor del av invånarna med jordbruk, ungefär som det var i Sverige för 60, 70 år sedan.</div></div><p>I Medelhavsområdet är somrarna långa och torra. Klimatet är bra för att odla grönsaker, vindruvor och annan frukt, men det är för torrt för att ge bra betesmarker. Marken är inte så bördig, och skördarna av spannmål blir mindre. Många bönder är ganska fattiga. I östra Europa finns några länder där en betydligt större del av befolkningen fortfarande arbetar med jordbruk. Jordbruket är inte alls så modernt som i västra Europa. Albanien liknar ett utvecklingsland. Det är fortfarande ett jordbrukssamhälle, och där arbetar mer än hälften av alla med jordbruk.</p><div class="fact"><p class="title">Länder som exporterar jordbruks­produkter:</p><p>Danmark fläsk, ost</p><p>Frankrike vete, vin</p><p>Nederländerna grönsaker</p><p>Italien, Spanien vin, olivolja apelsiner</p></div></div></section></body></html></div></body></html>