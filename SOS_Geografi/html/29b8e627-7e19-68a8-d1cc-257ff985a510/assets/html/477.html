<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="ef9966b0-c303-47eb-b0de-96b289247ec2"><html><head><meta http-equiv="Content-Type" content="text/html; charset=UTF-8"></head><body><section class="chapter" id="978-9-147-10385-0_SOS_Geo_imageexport-Sec670--17" showtoc="true" ispage="true"><div class="titles"><h1 class="main chapter" data-level="0" data-type="section-chapter" data-label="sårbarhet" data-uuid="414f6d73-f24b-4651-a8db-cdcc80a80712" data-show-toc="true"><span data-type="physicalpageref" data-uuid="d104640e12823" class="physicalpageref" data-value="327"></span>sårbarhet</h1></div><section class="chapter-introduction" id="978-9-147-10385-0_SOS_Geo_imageexport-Sec671--1" showtoc="false" ispage="false"><div data-type="paragraph" id="978-9-147-10385-0_SOS_Geo_imageexport-Sec671--1-text" data-uuid="6b46ffca-14c2-4235-acab-6e7e138b55bf"><p>Ordet sårbarhet används i många olika sammanhang. Det kan handla om strömavbrott i en modern storstad, om översvämningar som återkommer med jämna mellanrum eller om människor som bor i områden där jordbävningar är vanliga. Sårbarheten beror på hur ofta riskabla händelser inträffar, men också på om händelserna går att förutse och om det går att skydda sig mot dem.</p><p>En allt större del av jordens befolkning bor i stora städer. I västvärldens storstäder med många miljoner invånare fungerar energiförsörjning, transporter, livsmedelsförsörjning och sjukvård oftast bra. Så är det inte alltid i u-ländernas stora städer, som dessutom ofta har en omfattande och okontrollerad bebyggelse i utkanterna där det varken finns vatten eller avlopp. Sådana städer är förstås väldigt sårbara. Om en naturkatastrof inträffar kan många av människorna som bor där skadas eller avlida.</p></div></section></section></body></html></div></body></html>