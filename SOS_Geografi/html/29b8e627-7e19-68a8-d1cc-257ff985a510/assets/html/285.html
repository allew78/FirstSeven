<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="d1a2dd8f-f8d4-46cd-9f28-ccc2a9b1bc36"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec404-7-3" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Var finns affärerna? Affärer med
                dagligvaror" data-uuid="578b5f05-2096-4e59-98b2-439048280833" data-show-toc="true"><span data-type="physicalpageref" data-uuid="d104640e7494" class="physicalpageref" data-value="202"></span>Var finns affärerna? Affärer med dagligvaror</h4></div><div data-type="paragraph" id="978-9-147-10385-0_SOS_Geo_imageexport-Sec404-7-3-text" data-uuid="ed69e21d-48a5-466e-a2d4-ed0766d20bcf"><p>Nästan varje dag har du eller någon i din familj ärende till en affär. Mjölk, frukt, bröd och grönsaker vill vi ha färska. Glass och läsk behövs också, särskilt på sommaren.</p><p>Helst ska affärer med sådana dagligvaror ligga i närheten. Man vill ju inte åka långt för att köpa några få varor. Det är inte heller så viktigt om det finns olika märken att välja mellan när man köper glass eller frukt. Det räcker med att det finns just glass eller någon frukt som man gillar. Affärer med sådana varor kan man räkna med att finna både i små samhällen och i bostadsområden i större orter. De varorna kan också köpas på bensinmackar vid stora vägar.</p></div></section></body></html></div></body></html>