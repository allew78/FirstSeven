<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="9545811f-ff22-4f19-a8f3-5dd416802a7e"><html><head><meta http-equiv="Content-Type" content="text/html; charset=UTF-8"></head><body><section class="section-l1" id="978-9-147-10385-0_SOS_Geo_imageexport-Sec637-6-14" showtoc="true" ispage="true"><div class="titles"><h2 class="main section-l1" data-level="1" data-type="section-section" data-label="Världens trafik" data-uuid="4282466c-50cb-4e83-b8ae-75fa098fa527" data-show-toc="true"><span data-type="physicalpageref" data-uuid="d104640e12150" class="physicalpageref" data-value="314"></span>Världens trafik</h2></div><div data-type="paragraph" id="978-9-147-10385-0_SOS_Geo_imageexport-Sec637-6-14-text" data-uuid="6e8e0104-7968-43f1-8e5f-2b8daae13c07"><p>Trafiken är på många platser i världen ett hot mot människors hälsa och mot miljön. Ett stort antal människor dödas i olyckor och ännu fler får allvarliga skador. Många drabbas av de luftföroreningar som trafiken orsakar, särskilt i stora städer.</p></div><section class="section-l2" id="978-9-147-10385-0_SOS_Geo_imageexport-Sec638-7-1" showtoc="true" ispage="false"><div class="titles"><h3 class="main section-l2" data-level="2" data-type="section-paragraph" data-label="Avgaser och luftföroreningar" data-uuid="8460684a-b490-4e9a-9cd9-9b3e9216deae" data-show-toc="true">Avgaser och luftföroreningar</h3></div><div data-type="paragraph" id="978-9-147-10385-0_SOS_Geo_imageexport-Sec638-7-1-text" data-uuid="25387b6a-301f-4ba6-be8c-1782d2a9200c"><p>Alla behöver ren luft för att må bra och inte bli sjuka. Särskilt viktigt är det för växande barn för att de ska utvecklas normalt. Därför är det alarmerande att fler och fler bor i stora städer där luften är allt annat än bra. I städer med många industrier, intensiv trafik och ständiga bilköer kan luften vara direkt farlig att andas.</p><div class="fact"><p class="title">Köerna kostar</p><p>Trängseln innebär stora kostnader för samhället och medborgarna. Istället för att sitta i bilkö skulle trafikanterna till exempel kunna arbeta, passa barnen, motionera eller vila sig.</p></div><p>Världens städer växer och kommer att fortsätta växa. Halva jordens befolkning bor redan i städer och särskilt i U-länderna flyttar fler och fler in till städerna. Antalet så kallade megastäder med fler än tio miljoner invånare ökar, om tio år kommer de att vara dubbelt så många som idag.</p></div></section></section></body></html></div></body></html>