<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="b3ed0444-7476-47d0-9304-367b22e2ad25"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec330-6-2" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Jordmåner" data-uuid="40ac1d37-0898-49de-8fa4-3e7f9769544a" data-show-toc="true"><span data-type="physicalpageref" data-uuid="d104640e6452" class="physicalpageref" data-value="167"></span>Jordmåner</h3></div><div data-type="paragraph" id="978-9-147-10385-0_SOS_Geo_imageexport-Sec330-6-2-text" data-uuid="c9d520d9-4ec1-4d0a-9ee1-21908b745147"><div><img src="assets/SOS_Geografi_0167_9789147103850_art_r1.png" data-type="illustration" data-uuid="318bee35-6d79-4482-9032-a3e655ff2bb5"><div class="caption">Det finns inga maskar i jordmånen podsol. Därför blandas inte jorden och det bildas istället olika skikt. Förnan består av barr medan råhumusen består av mer eller mindre nedbrutna barr och växtdelar. Blekjorden är grå som aska och rostjorden innehåller järn som rostat. Mineraljorden är nästan alltid mager morän.</div></div><p>Det allra översta jordlagret påverkas av klimatet och av de växter och djur som finns på och i marken. Människors olika verksamheter påverkar också jorden. Därför bildas olika jordmåner.</p><p>Jordmånen i barrskogen kallas <em>podsol.</em> Den är mager, och det beror bland annat på att barren som faller ner på marken ger en sur jord, där maskar och bakterier inte trivs. Nedbrytningen av växt- och djurrester går långsamt och jorden blir fattig på näring. I ett kallt klimat går nedbrytningen ännu långsammare.&nbsp;</p><div><img src="assets/SOS_Geografi_0167_9789147103850_art_r2.png" data-type="illustration" data-uuid="d34b96e8-7a32-4ef3-b072-d70c94bcc3b8"><div class="caption">Bra odlingsjordar har överst ett tjockt och luftigt mullskikt. Jordmånen kallas brunjord. Jämför med jordmånen podsol i den andra figuren.</div></div><p>Jordar där det växer bra brukar kallas bördiga. Sådana jordar har överst ett skikt av mull, som till största delen består av döda växter som brutits ner. Mullen är bearbetad av maskar, och den är luftig med många hålrum som kallas porer. Dessa är mycket viktiga i odlingsjorden. Små porer innehåller vatten, stora porer innehåller luft. Sådana måste finnas i jorden för att rötterna både ska kunna andas och suga upp vatten till andra delar av växten. Det översta skiktet av mull bör krylla av liv. Daggmaskar drar ner löv och växtdelar från ytan, och smådjur, bakterier och andra mikroorganismer bryter ner de döda växtdelarna och frigör näringsämnen som växterna behöver. Jordmånen i lövskogsområden i södra Sverige kallas <em>brunjord</em>.</p></div></section></body></html></div></body></html>