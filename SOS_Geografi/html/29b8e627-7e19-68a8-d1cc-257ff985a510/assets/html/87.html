<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="2a0eb833-4a89-4e15-aae8-155fc3e50f88"><html><head><meta http-equiv="Content-Type" content="text/html; charset=UTF-8"></head><body><section class="extra" id="978-9-147-10385-0_SOS_Geo_imageexport-Sec126-6-1" showtoc="true" ispage="true"><div class="titles"><h4 class="main extra" data-level="3" data-type="section-subparagraph" data-label="Stockholms vattenförsörjning" data-uuid="16cfcb3f-e676-4fd7-b9b8-3466c7eec72b" data-show-toc="true"><span data-type="physicalpageref" data-uuid="d104640e2612" class="physicalpageref" data-value="67"></span>Stockholms vattenförsörjning</h4></div><div data-type="paragraph" id="978-9-147-10385-0_SOS_Geo_imageexport-Sec126-6-1-extra" data-uuid="98aa6ad2-1fbd-4c33-9700-c517207a3bc3"><div><img src="assets/SOS_Geografi_0067_9789147103850_art_r1.png" data-type="illustration" data-uuid="94b377ee-be69-4551-9144-adc61d30f483"><div class="caption">Stockholms ­sammanhängande bebyggelse når idag tio kilometer ut.</div></div><p>Där det äldsta Stockholm byggdes fanns grus- och sandåsar med gott om grundvatten. Varje hushåll i Gamla Stan och på södra Norrmalm hämtade själv sitt dricks- och tvättvatten ur brunnar och sjöar alldeles i närheten. Avloppen bestod av öppna diken och rännstenar mellan husen. Vattnet därifrån blandades med färskvattnet och därför blev många sjuka, särskilt små barn.</p><p>När invånarna blev fler blev vattnet allt mer förorenat. Då fick man hämta vatten längre bort, till exempel på Djurgården och i Vårby, och transportera det i tunnor med häst och vagn in till stadens torg och tappställen. Brunnar och pumpar fanns på en mängd platser, och de var också viktiga för stadens brandskydd.</p><p>I slutet av 1800-talet byggdes de första ledningarna från ett vattenverk på Södermalm som hämtade upp och renade grundvatten. Ledningarna gick inte till bostädernas kök och tvättrum, bara till ”allmänna hämtningsställen”. Folk fick fortfarande gå dit och hämta sitt vatten i hinkar.</p><p>Omkring 1900 behövdes en större vattentäkt med garanterat rent vatten, och staden anlade en vattenledning från Bornsjön i Botkyrka, 25 km från Stockholms centrum. Däremellan byggdes en reservoar (jättetank) där man kunde samla vatten så att det alltid fanns tillräckligt.</p><p>Men Bornsjön är liten och Stockholm växte snabbt under 1900-talet. Så småningom började stadens vattenverk att hämta vatten från Mälaren. Numera kommer allt hushållsvatten därifrån. Det finns flera vattenverk, och från dem går ledningar till alla hushåll i staden. Bara i Stockholms kommun finns ungefär 250 mil vattenledningar.</p><p>Bornsjön är nu en reserv-vattentäkt. Vattnet där skulle räcka några månader om Mälarens vatten plötsligt skulle förorenas och bli oanvändbart. Bornsjön är ett vattenskyddsområde. Man får inte bada eller fiska där, och på vintern får man inte vara på isen.</p><p>Det är nödvändigt att ha en sådan vattentäkt i reserv. Om till exempel en oljelastad båt i Mälaren skulle skadas och börja läcka, så skulle sjöns vatten inte kunna användas som färskvatten under lång tid.</p></div></section></body></html></div></body></html>