<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="25227957-c63b-44cc-b44b-4ed691419190"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec698-6-2" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Naturtillgångar i Arktis" data-uuid="1daab565-ea0b-4008-9688-a63c1f55f9e4" data-show-toc="true"><span data-type="physicalpageref" data-uuid="d104640e13206" class="physicalpageref" data-value="341"></span>Naturtillgångar i Arktis</h3></div><div data-type="paragraph" id="978-9-147-10385-0_SOS_Geo_imageexport-Sec698-6-2-text" data-uuid="8b592a1b-b874-41cb-ad11-5dd673676947"><p>Det finns stora naturtillgångar i Arktis. I Norra ishavet finns ett rikt djurliv och säkert mycket fisk. Där lever troligen jordens sista stora bestånd av torsk. På alla andra platser, i alla hav över hela jorden, har torsken fiskats tills den blivit i stort sett utrotad. Nu väntar världens alla hypermoderna fiskeflottor på att isen ska smälta.</p><p>Men framförallt finns där troligen enorma mängder av kol, olja och gas, kanske så mycket som 25 procent av reserverna på jorden. Där finns också diamanter och värdefulla mineral som guld, silver, koppar, nickel, titan och uran.</p><p>Tidigare har intresset för Arktis resurser varit ganska litet. Det beror på att kostnaderna för att utvinna dem har varit enorma. Isen har täckt havet under nästan hela året, och det har helt enkelt varit omöjligt att ta sig fram. Men nu smälter isen, och redan om 20 år kan alltså hela havet vara isfritt på sommaren. Detta öppnar förstås stora möjligheter att utvinna Arktis rikedomar.</p></div></section></body></html></div></body></html>