<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="0440ae2b-661d-4345-a431-af079569becf"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec676-7-1" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Miljonstäder har drabbats" data-uuid="19a0debd-6e1e-4e0a-b3bb-106a83e84fd8" data-show-toc="true">Miljonstäder har drabbats</h4></div><div data-type="paragraph" id="978-9-147-10385-0_SOS_Geo_imageexport-Sec676-7-1-text" data-uuid="1f10b5c4-77db-4257-ad7f-0f09251caefc"><p>Det är enorma krafter i rörelse när två plattor pressas mot varandra. Även om det är en mycket långsam ”kollision” leder den ofta till att marken skakar mer eller mindre våldsamt. Mindre skakningar kallas jordskalv, stora skalv som kan få hus och byggnader att rasa ihop kallas jordbävningar. Jordbävningar kan orsaka stora katastrofer där många människor omkommer.</p><div><img src="assets/SOS_Geografi_0331_9789147103850_art_r2.png" data-type="illustration" data-uuid="dfa29f08-0a4e-4697-aa1d-f3857660165c"></div><div><img src="assets/SOS_Geografi_0331_9789147103850_art_r1.png" data-type="illustration" data-uuid="3bf4c399-a8c1-46a4-9816-fc3000e3aeed"><div class="caption"><span data-type="physicalpageref" data-uuid="d104640e12907" class="physicalpageref" data-value="331"></span>Vid den kraftiga jordbävningen rasade många hus samman och blev till en hög med sten. Någon räddningstjänst fanns inte och sökandet efter överlevande gick mycket långsamt.</div></div><p>Trots mycket hjälp från omvärlden bor en stor del av befolkningen i huvudstaden Port au Prince fortfarande i tältläger, precis som femåriga Yvette på bilden.</p><p>När två plattor gnider mot varandra kan det hända att de fastnar och inte kan röra sig. När tiden går och de inte kommer någonstans byggs väldiga spänningar upp. Förr eller senare lossnar plattorna från varandra och kan då röra sig flera meter på en gång. En sådan jordbävning kan bli mycket kraftig. I tätbebyggda områden kan det leda till katastrof. Flera av jordens stora städer ligger i områden där jordbävningar är vanliga. Mexico City, San Francisco, Tokyo och Istanbul har drabbats av flera större jordbävningar.</p></div></section></body></html></div></body></html>