<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="86448cf4-65ed-48b2-a877-7bce0605db69"><html><head><meta http-equiv="Content-Type" content="text/html; charset=UTF-8"></head><body><section class="section-l1" id="978-9-147-10385-0_SOS_Geo_imageexport-Sec654-6-16" showtoc="true" ispage="true"><div class="titles"><h2 class="main section-l1" data-level="1" data-type="section-section" data-label="Det livsviktiga vattnet" data-uuid="842f0bab-1f14-4bc4-b6b7-5faf8a0c6bd6" data-show-toc="true"><span data-type="physicalpageref" data-uuid="d104640e12334" class="physicalpageref" data-value="318"></span>Det livsviktiga vattnet</h2></div><div data-type="paragraph" id="978-9-147-10385-0_SOS_Geo_imageexport-Sec654-6-16-text" data-uuid="e60594bd-3b36-406e-8ad6-d7e198a58000"><div><img src="assets/SOS_Geografi_0318_9789147103850_art_r1.png" data-type="illustration" data-uuid="7bfc94a9-f686-4aa6-9125-f3ae899dd027"><div class="caption">En pojke hämtar vatten från en kran i en by i Bangladesh. Det gröna röret betyder att vattnet är fritt från arsenik. I många av de brunnar som borrades i Bangladesh på 70- och 80-talet är vattnet förorenat av arsenik som är ett dödligt gift.</div></div><p>Vatten är nödvändigt för liv. Vi människor behöver rent friskt vatten att dricka, men vi behöver också vatten för att kunna odla våra ­grödor.</p><p>I Sverige har vi ett överflöd av friskt vatten. Vi bor i ett land med många sjöar och älvar, och det regnar eller snöar med jämna mellanrum året runt. Men i många länder är bristen på vatten ett stort problem. På landsbyggden i många fattiga länder måste människorna vandra långa sträckor för att hämta dricksvatten, ett vatten som kanske varken är rent eller hälsosamt.</p></div></section></body></html></div></body></html>