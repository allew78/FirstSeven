<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="0ce40714-1221-4aaa-8385-89510aff1cc3"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec570-6-2" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Fattiga länder exporterar råvaror" data-uuid="5ed39ea1-51fd-4e23-aa67-db578a7476e8" data-show-toc="true"><span data-type="physicalpageref" data-uuid="d104640e10746" class="physicalpageref" data-value="279"></span>Fattiga länder exporterar råvaror</h3></div><div data-type="paragraph" id="978-9-147-10385-0_SOS_Geo_imageexport-Sec570-6-2-text" data-uuid="c264ae0d-cec3-4851-a279-dd04dbf60690"><div><img src="assets/SOS_Geografi_0279_9789147103850_art_r1.png" data-type="illustration" data-uuid="631711b5-2d1b-4bb1-b8af-294d15bcf539"><div class="caption">De bönder som odlar kaffe kan inte vara säkra på vilken inkomst de får. Diagrammet visar att odlarna år 1990 fick mindre än hälften av vad de fick år 1986 för varje säck kaffe. Kaffeälskare i hela världen gillar ett lågt kaffepris, men för odlarna i u-länderna betyder det växande fattigdom.</div></div><p>2009 låg kaffepriset ungefär på samma nivå som 1990.</p><p>Kaffe och bomull är två viktiga exportvaror från de fattigaste länderna i Afrika. Andra afrikanska exportvaror är kakao, jordnötter och te. Det är framför allt rika i-länder som köper varorna.</p><p>För det unga landet Tanzania var export av kaffe nästan den enda inkomstkällan på 1960-talet. På 1970-talet sjönk priset på kaffe på världsmarknaden till mindre än hälften av det normala. Det blev nästan katastrof för Tanzania. Kaffepriset har varierat mycket sedan dess, och Tanzania har försökt finna andra råvaror att sälja som kan ge säkrare inkomster, som guld och diamanter.</p><p>De flesta av de mycket fattiga länderna är faktiskt rika på värdefulla mineral och malmer, till exempel med järn, koppar och uran. Länderna själva har inte haft råd att öppna stora gruvor och anlägga vägar mellan gruvor och exporthamnar. Det är gruvbolag från i-länderna och Kina som bryter malmerna och har hand om försäljningen. En stor del av förtjänsten av gruvbrytningen går därför till de länderna.</p><p>Några mycket fattiga länder exporterar också timmer från regnskogarna. Det mesta av avverkningen drivs i stor skala av utländska skogsbolag som exporterar timret till länder i Europa.</p><p>De fattigaste länderna exporterar nästan bara obearbetade råvaror. Därför får de endast små inkomster och pengarna räcker bara för att köpa de allra viktigaste importvarorna. Länderna har inte råd att köpa dyra maskiner och annan utrustning som behövs för att starta företag och bygga stora fabriker.</p><p>De fattigaste länderna är mycket beroende av bistånd och lån från rika länder och globala organisationer som till exempel Världsbanken. Tanzania är ett av de länder som under många år fått utvecklingsbistånd från Sverige.</p><div class="fact"><p class="title">Gamla uppgifter?</p><p>Mycket fattiga länder har inte möjligheter och råd att varje år samla in uppgifter om t.ex. arbete. Därför är några uppgifter i det här avsnittet inte helt aktuella.</p></div></div></section></body></html></div></body></html>