<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="8b733814-52db-4c37-8ac4-a7afcdff66ed"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec660-7-1" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="De flesta fattiga lever av jordbruk" data-uuid="118f8743-0575-4526-b4ea-d66a547a85a8" data-show-toc="true"><span data-type="physicalpageref" data-uuid="d104640e12406" class="physicalpageref" data-value="321"></span>De flesta fattiga lever av jordbruk</h3></div><div data-type="paragraph" id="978-9-147-10385-0_SOS_Geo_imageexport-Sec660-7-1-text" data-uuid="36f84397-6f26-4264-ba14-2ad55c661f32"><p>70 procent av jordens alla fattiga lever på landsbygden och är beroende av jordbruket för sin försörjning. Därför är det viktigt att utveckla jordbruket så att produktionen ökar. Då kan bönderna försörja sina familjer och kanske sälja en del av det som produceras. Lokala marknader kan växa fram och ge arbetstillfällen i byarna.</p><p>Produktionen kan ökas på tre sätt. Odlingsarealen kan öka, men tyvärr finns det väldigt lite odlingsbar mark som inte redan är uppodlad. Ett annat sätt är att öka antalet skördar per år. Det kräver ofta både konstbevattning och ökad konstgödning, vilket kostar pengar. Det tredje sättet är att öka skördarna. Det kan ske genom bättre odlingsmetoder, bättre utsäde, ökad bevattning och gödsling. Framför­allt måste forskarna fortsätta med växtförädling för att få fram bättre grödor som är utvecklade för att klara svåra miljöförhållanden som hetta, torka, översvämningar eller salta jordar. Genförändrade grödor kommer här att få stor betydelse.</p><div><img src="assets/SOS_Geografi_0321_9789147103850_art_r1.png" data-type="illustration" data-uuid="1b5ae205-70aa-4a01-a6e5-31248b5865ec"><div class="caption">Försöksodling med genetiskt förändrat vete. Kanske kan genförändrade växter odlas i områden där dagens grödor inte klarar av att växa.</div></div><p>Det är också viktigt att i-länderna tar bort alla handelshinder för jordbruksprodukter från de fattiga länderna, som till exempel socker, grönsaker och frukt.</p></div></section></body></html></div></body></html>