<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="2a11444c-e34e-44e9-99e2-1e367400342f"><html><head><meta http-equiv="Content-Type" content="text/html; charset=UTF-8"></head><body><section class="section-l1" id="978-9-147-10385-0_SOS_Geo_imageexport-Sec55-5-3" showtoc="true" ispage="true"><div class="titles"><h2 class="main section-l1" data-level="1" data-type="section-section" data-label="Väder" data-uuid="0421ace0-3e7d-4dd2-a18c-f6333485e10f" data-show-toc="true"><span data-type="physicalpageref" data-uuid="d104640e1213" class="physicalpageref" data-value="30"></span>Väder</h2></div><div data-type="paragraph" id="978-9-147-10385-0_SOS_Geo_imageexport-Sec55-5-3-text" data-uuid="4ef8475f-274c-4446-b0ad-d823d1acafd2"><p>Varför pratar vi så ofta om vädret? Kanske är det för att det är något som är gemensamt för alla, något som alla känner till. Ofta är vi inte helt nöjda med vårt väder (för kallt, för varmt, för torrt, för regnigt och så vidare) och har vi inget annat att prata om kan vi alltid klaga på vädret. Sedan kan det ju också bero på att vi bor i ett område på jorden med omväxlande väder, vi kan aldrig vara helt säkra på vad det blir för väder imorgon.</p><p>Hade vi istället bott i den tropiska regnskogen hade vädret inte varit så mycket att diskutera. Där är det ungefär samma väder varje dag. Fuktigt och varmt, år ut och år in. Eller i Texas. Där är det stekhett tre månader på sommaren, aldrig ett moln på himlen. Det enda som finns att säga om vädret är antagligen: ”Hot today!”</p></div></section></body></html></div></body></html>