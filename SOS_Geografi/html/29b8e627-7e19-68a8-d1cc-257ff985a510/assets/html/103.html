<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="72b0cf49-8508-4a89-9233-6ad2534cb275"><html><head><meta http-equiv="Content-Type" content="text/html; charset=UTF-8"></head><body><section class="section-l1" id="978-9-147-10385-0_SOS_Geo_imageexport-Sec149-5-2" showtoc="true" ispage="true"><div class="titles"><h2 class="main section-l1" data-level="1" data-type="section-section" data-label="Den viktigaste maten" data-uuid="2a326bdc-be92-4b5e-850b-60b199ac21d5" data-show-toc="true"><span data-type="physicalpageref" data-uuid="d104640e3006" class="physicalpageref" data-value="80"></span>Den viktigaste maten</h2></div><section class="section-l2" id="978-9-147-10385-0_SOS_Geo_imageexport-Sec150-6-1" showtoc="true" ispage="false"><div class="titles"><h3 class="main section-l2" data-level="2" data-type="section-paragraph" data-label="Baslivsmedel – vad är det?" data-uuid="9aa60020-3c81-4abf-8603-f0f443cf5f98" data-show-toc="true">Baslivsmedel – vad är det?</h3></div><div data-type="paragraph" id="978-9-147-10385-0_SOS_Geo_imageexport-Sec150-6-1-text" data-uuid="14cc3f75-9e40-4803-883b-6facbb10f99a"><div><img src="assets/SOS_Geografi_0080_9789147103850_art_r1.png" data-type="illustration" data-uuid="dd5fe4c8-c6ed-4697-b5e0-4064b58d020b"></div><p>De flesta barn och vuxna i Sverige äter smörgås flera gånger om dagen. Brödet är oftast bakat av vetemjöl, för vete är det sädesslag som vi äter mest av i Sverige.</p><p>I många andra länder äter man också mycket bröd, fast det kan vara bakat av mjöl från andra sädesslag och se annorlunda ut. Platta pitabröd är vanliga i Mellanöstern, och mexikanerna i Amerika har i många hundra år ätit tunna tacos som bakats av majsmjöl.</p><p>Säkert äter du också mycket ofta potatis i olika former, stekt, kokt, som mos eller som chips. Man kan säga att säd och potatis bildar basen för vår dagliga kost. Det är basfödan som ger mättnad och energi. I olika delar av världen äter folk olika sådana baslivsmedel.</p></div><section class="section-l3" id="978-9-147-10385-0_SOS_Geo_imageexport-Sec151-7-1" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="De fyra viktiga sädesslagen i världen" data-uuid="23ce164b-3901-425e-adb9-2d288655ef7b" data-show-toc="true">De fyra viktiga sädesslagen i världen</h4></div><div data-type="paragraph" id="978-9-147-10385-0_SOS_Geo_imageexport-Sec151-7-1-text" data-uuid="3db9bc5a-1037-49a2-abf1-207f7028a21a"><p>Ris</p><div><img src="assets/SOS_Geografi_0080_9789147103850_art_r2.png" data-type="illustration" data-uuid="0a84fde4-da7b-4772-8f4e-ecb01aa511c2"><div class="caption">Risplanta.</div></div><p>Ris är baslivsmedel för hälften av alla människor i världen. Ris är det vanligaste sädesslaget i östra, sydöstra och södra Asien. Där äter de flesta familjer kokt ris med grönsaker eller sås flera gånger om dagen.</p><p>De vanliga rissorterna växer på fält som står under vatten. Marken är bara torr när det är dags för skörd. Ris behöver mer än 25 graders värme under flera månader för att kunna växa och mogna.</p><p><span data-type="physicalpageref" data-uuid="d104640e3038" class="physicalpageref" data-value="81"></span>Vete</p><p>I Sverige och i de flesta andra länder med tempererat klimat är vete det mest använda sädesslaget. På en tredjedel av alla spannmålsåkrar i världen växer vete. Vete är det näst vanligaste sädesslaget i världen.</p><p>För 10000 år sedan började vete att odlas i sydvästra Asien.</p><div class="fact"><p class="title">Spannmål</p><p>De fyra vanliga sädesslagen i Sverige är vete, korn, råg och havre. Vete och råg blir föda åt människor, medan det mesta av kornet och havren används som föda åt hus­djuren. De olika sädesslagens mogna frön, ”sädeskornen”, kallas även spannmål.</p></div><p>Majs</p><div><img src="assets/SOS_Geografi_0081_9789147103850_art_r1.png" data-type="illustration" data-uuid="153b741a-838d-463b-a85d-77f385b8d8c7"><div class="caption">Majs.</div></div><p>Majs kan användas på många olika sätt: till bröd, som flingor eller gröt, eller i stället för potatis vid dagens huvudmål. Majs kan också ätas rostad som popcorn eller som nachos.</p><div><img src="assets/SOS_Geografi_0081_9789147103850_art_r3.png" data-type="illustration" data-uuid="1ace22ec-9362-40b2-85a4-e667431e3da8"></div><div><img src="assets/SOS_Geografi_0081_9789147103850_art_r2.png" data-type="illustration" data-uuid="95345ffe-dc6b-400c-acd9-72eba4ebb57d"></div><p>Majs</p><p>Hirs</p><div><img src="assets/SOS_Geografi_0081_9789147103850_art_r4.png" data-type="illustration" data-uuid="7f077b03-a4a0-406a-9342-86d4e58e57d1"><div class="caption">Kartan visar var i världen de största hirs- och majsodlingarna finns. I torra områden där inget annat kan odlas växer ofta hirs på fälten.</div></div><p>Vete</p><p>Majs odlades först av indianfolk i Amerika. På 1500-talet spreds majs till Europa. Numera odlas majs i alla delar av världen där det är varmt och soligt.</p><p>Hirs</p><div><img src="assets/SOS_Geografi_0081_9789147103850_art_r10.png" data-type="illustration" data-uuid="e43c2d3f-e90f-4ad0-bf4f-e136813443ee"><div class="caption">Hirs.</div></div><p>Hirs är det allra äldsta sädesslaget och kommer liksom vetet från Asien. Hirs används framför allt till gröt. Hirs har stor betydelse i många tropiska länder, framför allt i Afrika men också i Indien. Hirs har samma krav på naturen som majs, men hirs klarar torka och värme bättre. På magra jordar ger hirs mer skörd än andra sädesslag.</p></div></section><section class="section-l3" id="978-9-147-10385-0_SOS_Geo_imageexport-Sec152-7-2" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Rotfrukter i basfödan" data-uuid="d540a19d-d563-43eb-9850-457ea52e8042" data-show-toc="true"><span data-type="physicalpageref" data-uuid="d104640e3100" class="physicalpageref" data-value="82"></span>Rotfrukter i basfödan</h4></div><div data-type="paragraph" id="978-9-147-10385-0_SOS_Geo_imageexport-Sec152-7-2-text" data-uuid="fd705eb2-fe1c-4d54-8778-f09b6ba7bdef"><div><img src="assets/SOS_Geografi_0082_9789147103850_art_r3.png" data-type="illustration" data-uuid="d81165a6-33fc-4d9c-a7a4-e670166ff088"><div class="caption">Sötpotatis.</div></div><p>I de flesta områden i världen ingår också någon rotfrukt i basfödan. I Sverige är det potatis. Potatisväxten kommer ursprungligen från Sydamerika. Den odlas nu i de delar av världen som har ett tempererat klimat, framför allt i Europa. Potatis växer fort och ger mycket mat, också där det är kyligt och där somrarna är korta. I varmare områden odlas i stället sötpotatis.</p><div><img src="assets/SOS_Geografi_0082_9789147103850_art_r4.png" data-type="illustration" data-uuid="53f5143a-61f7-4464-9a5a-0fac6a86cb46"><div class="caption">Kassava.</div></div><p>I fuktiga, tropiska områden odlas andra rotfrukter, framför allt kassava. Det är en mycket användbar växt. Man kan gräva upp knölar under samma planta flera år i rad. Dessutom kan bladen användas som grönsaker.</p></div></section><section class="section-l3" id="978-9-147-10385-0_SOS_Geo_imageexport-Sec153-7-3" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Protein, vitaminer och mineral behövs varje dag" data-uuid="8f9816c5-e7c5-40a0-ac4b-ca0fa8fd2073" data-show-toc="true">Protein, vitaminer och mineral behövs varje dag</h4></div><div data-type="paragraph" id="978-9-147-10385-0_SOS_Geo_imageexport-Sec153-7-3-text" data-uuid="72ce72b3-7a7e-414e-a49f-ed2234a6e849"><div><img src="assets/SOS_Geografi_0082_9789147103850_art_r1.png" data-type="illustration" data-uuid="276eb70d-0da8-4b7c-8ae2-685c7a2369e0"><div class="caption">En indisk pojke förbereder grönsaker till jelabi. Jelabi är en friterad maträtt som består av grönsaker, mjöl och socker.Religion och tradition gör att indier knappast äter något kött.</div></div><p>Säd och rotfrukter är billiga matvaror. Tillsammans med frukt och grönsaker ger de nästan hela den dagliga kosten för fattiga familjer i fattiga länder. Men alla människor behöver också matvaror som har mer proteiner än baslivsmedlen. Särskilt barn och ungdomar behöver proteinrik mat för att växa och utvecklas.</p><div><img src="assets/SOS_Geografi_0081_9789147103850_art_r10-b2.png" data-type="illustration" data-uuid="8bb5895a-3dfc-4e3e-ba32-d70750eedaea"><div class="caption">Jordnöt.</div></div><p>I stora delar av världen består kosten nästan uteslutande av vegetabilier. Med det menas att matvarorna kommer från växtriket. Så är det i de flesta tättbefolkade, fattiga länder. I matlagningen används där mycket ärtor, bönor, linser och andra baljväxter. De är rika på protein. De tillreds som sås eller bullar och äts tillsammans med kokt ris, majsgröt eller annan basföda. Särskilt mycket energi och även protein finns i sojabönor och jordnötter.</p><p><span data-type="physicalpageref" data-uuid="d104640e3144" class="physicalpageref" data-value="83"></span>Mycket kött och fisk i Sverige</p><p>De flesta familjer i Sverige har mjölk, ägg och kanske kött eller fisk på matbordet nästan dagligen. Det är mat som innehåller animaliskt protein, och det brukar vara dyrare mat än basfödan. I välmående länder runt om i världen äts mycket animaliska produkter. Animaliska betyder att de kommer från djurriket.</p><p>Fisk och skaldjur ger också proteinrik mat. Det äter både fattiga och rika, i både fattiga och rika länder, i varje fall de som bor i närheten av sjöar och hav.</p><p>Frukt och grönsaker</p><p>I den dagliga kosten bör också finnas mat som innehåller mineralerna järn och kalk samt vitaminer av olika slag. Det finns i frukt och grönsaker. I tropiska och subtropiska områden finns många olika slags frukter, till exempel ananas, mango, papaya och apelsiner. De finns året om och är billiga och lätta att få tag i. I kalla, tempererade områden är höstens äpplen och päron den enda färska frukten från trakten.</p><div><img src="assets/SOS_Geografi_0083_9789147103850_art_r1.png" data-type="illustration" data-uuid="cbbf4da3-7e3a-460e-8aaf-4b974844498b"><div class="caption">Morgon på ett grönsakstorg i södra Frankrike. Husmödrar gör sina inköp för dagens matlagning.</div></div><p>I nästan alla delar av världen säljs färsk frukt och grönsaker på torg och marknadsplatser.</p><p>För femtio år sedan fanns inte alls så många slags grönsaker och frukter i en svensk mataffär som nu för tiden. Nästan alla varorna var sådana som hade odlats i Sverige. Numera importerar vi frukt och grönsaker från hela världen, året runt.</p></div></section></section></section></body></html></div></body></html>