<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="606b3b10-884c-4a0a-bc9c-15b918bdb4df"><html><head><meta http-equiv="Content-Type" content="text/html; charset=UTF-8"></head><body><section class="chapter" id="978-9-147-10385-0_SOS_Geo_imageexport-Sec283--8" showtoc="true" ispage="true"><div class="titles"><h1 class="main chapter" data-level="0" data-type="section-chapter" data-label="skogslandskapet  och trävarorna" data-uuid="85215e2b-851d-4595-aba9-33acfbcb4a2e" data-show-toc="true"><span data-type="physicalpageref" data-uuid="d104640e5769" class="physicalpageref" data-value="144"></span>skogslandskapet <span data-type="physicalpageref" data-uuid="d104640e5772" class="physicalpageref" data-value="145"></span>och trävarorna</h1></div><section class="chapter-introduction" id="978-9-147-10385-0_SOS_Geo_imageexport-Sec284--1" showtoc="false" ispage="false"><div data-type="paragraph" id="978-9-147-10385-0_SOS_Geo_imageexport-Sec284--1-text" data-uuid="df612e1b-a613-42dc-8697-9345dbcb4da7"><p>Sverige är ett land med mycket skog. Sedan flera hundra år tillbaka har den använts av människorna. Träden har blivit ved och material till redskap, möbler och byggnader. Även idag ger skogen viktig råvara för sågverk och fabriker som tillverkar pappersmassa och papper. Skogsindustrierna ger arbetstillfällen och exportinkomster.</p><p>Skogsbruket använder idag avancerade maskiner som avverkar stora ytor på kort tid. Men trots de vidsträckta hyggen som maskinerna lämnar efter sig så ökar faktiskt arealen skog i Sverige. Det beror till stor del på att mycket ny skog planteras efter avverkningen.&nbsp;</p><p>Men många av Jordens skogsområden blir allt mindre. Träden huggs ner för att användas som ved eller för att exporteras till andra länder. Mycket skog avverkas för att man vill använda marken till annat och där planteras förstås ingen ny skog.</p></div></section></section></body></html></div></body></html>