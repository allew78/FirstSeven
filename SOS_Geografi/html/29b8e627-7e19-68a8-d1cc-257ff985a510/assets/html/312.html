<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="502f4835-fa23-4412-886a-50bb8b059a8e"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec447-6-1" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Antalet industriarbetare minskar" data-uuid="cec59114-9f8d-41cf-b8c4-77c5bf0ddf11" data-show-toc="true">Antalet industriarbetare minskar</h3></div><div data-type="paragraph" id="978-9-147-10385-0_SOS_Geo_imageexport-Sec447-6-1-text" data-uuid="6f810311-cda9-458b-8d1a-bbc7700ff62a"><p>För sextio år sedan levde de flesta familjer i tätorterna av de pengar som männen tjänade när de arbetade i fabrikerna. De flesta kvinnor var sysselsatta hemma. Då fanns det inte så mycket hjälpmedel för det dagliga hushållsarbetet som därför tog mycket längre tid.</p><p>På fabrikerna var arbetet ofta tungt, så arbetarna behövde vara starka och ha god kondition. Sådant grovarbete ersattes efterhand med maskiner. Tillverkningsprocesser som förr kanske krävde hundra arbetare kunde nu skötas av endast några få män och kvinnor. De övervakar maskinerna, ser till att råvaror kommer fram och att färdiga varor forslas iväg. De arbetar inte så hårt med kroppen, men de måste ha mer tekniska kunskaper och utbildning än vad som behövdes förr.</p><p>Så är det också med andra slags industriarbeten. I Sverige tillverkas allt mer varor, men samtidigt har alltså antalet industriarbetare minskat, och det beror framför allt på mekanisering och automatisering.</p><div class="concept"><p>Mekanisering,</p><p>när vi använder maskiner så att arbetet går fortareoch lättare.</p><p>Automatisering,</p><p>när robotar och andra högt utvecklade maskiner görhela arbetet.</p></div></div></section></body></html></div></body></html>