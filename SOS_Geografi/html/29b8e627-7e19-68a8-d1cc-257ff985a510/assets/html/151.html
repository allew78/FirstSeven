<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="6e22956c-f827-415c-b402-40666d5ea4bb"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec220-6-1" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Island bildas fortfarande" data-uuid="7d39b8da-d197-4a72-bc2f-89d4e3d0ca19" data-show-toc="true"><span data-type="physicalpageref" data-uuid="d104640e4516" class="physicalpageref" data-value="117"></span>Island bildas fortfarande</h3></div><div data-type="paragraph" id="978-9-147-10385-0_SOS_Geo_imageexport-Sec220-6-1-text" data-uuid="e4925406-d7ff-49a5-b572-ce148a858e38"><div><img src="assets/SOS_Geografi_0117_9789147103850_art_r1.png" data-type="illustration" data-uuid="f4d2f286-06a3-4785-a5bb-1bafe84cee36"><div class="caption">Eyjafjallajökulls utbrott 2010. Askan som sprutade ur vulkankratern nådde högt upp i atmosfären och gjorde att de jetdrivna passagerarplanen inte fick flyga över stora delar av Europa.</div></div><p>Vi behöver bara flytta oss till Island för att hitta motsatsen till vår stabila berggrund. Ön Island håller fortfarande på att bildas, och där är berggrunden allt annat än stabil. Där finns mer än 200 vulkaner och utbrotten kommer ofta. Den mest aktiva vulkanen Hekla har haft 19 utbrott sedan 1100-talet. Även jordbävningar är vanliga.</p><p>Den mest dramatiska händelsen på senare tid var när vulkanen Helgafell på Hemön fick ett våldsamt utbrott år 1973. Hela öns befolkning på 5300 personer flyttades till fastlandet under en enda natt!</p><p>Våren 2010 fick vulkanen Eyjafjallajökull ett häftigt utbrott. Vulkanen ligger under en glaciär med samma namn och den heta lavan smälte isen. Strömmar med vatten och isberg förstörde vägar och broar. Men det största problemet var de enorma mängder aska som dag efter dag i en månads tid sprutade ur vulkanen. Askan var giftig, och människor och djur fick hålla sig inomhus. Askan spred sig högt uppe i atmosfären och orsakade problem i flygtrafiken över hela Europa.</p><p>Geologerna vet att det kommer nya vulkanutbrott och jordbävningar på Island. Men de vet tyvärr inte när och var de kommer att inträffa. Alla nya hus byggs i betong och förstärks så att de klarar en kraftig jordbävning.</p></div></section></body></html></div></body></html>