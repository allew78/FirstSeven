<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="5de6c40a-4759-4c8b-ac4a-f6478b5f7fd8"><html><head><meta http-equiv="Content-Type" content="text/html; charset=UTF-8"></head><body><section class="section-l1" id="978-9-147-10385-0_SOS_Geo_imageexport-Sec5-5-2" showtoc="true" ispage="true"><div class="titles"><h2 class="main section-l1" data-level="1" data-type="section-section" data-label="Vår planet" data-uuid="3ca825a7-8b8d-4da3-9306-fc9d916839d3" data-show-toc="true"><span data-type="physicalpageref" data-uuid="d104640e175" class="physicalpageref" data-value="6"></span>Vår planet</h2></div><div data-type="paragraph" id="978-9-147-10385-0_SOS_Geo_imageexport-Sec5-5-2-text" data-uuid="051e0160-cbb6-4308-a16c-2b336d37be80"><p>Jorden, vårt hem i universum, är en av nio planeter kring stjärnan solen. Bara på jorden finns det vatten i flytande form. Det beror på att jorden ligger precis lagom långt bort från solen. Hade jordens bana varit närmare solen hade allt vatten kokat till ånga, och hade banan varit längre ut hade vattnet frusit till is.</p><div><img src="assets/SOS_Geografi_0006_9789147103850_art_r1.png" data-type="illustration" data-uuid="2aa7d4b6-1fe2-40c7-ae38-d8e4acb11014"><div class="caption">I verkligheten är det mycket större skillnad i storlek mellan planeterna och mellan planeterna och solen. De yttre planeterna ligger också mycket längre bort från solen än vad som kan visas i bilden.</div></div><div><img src="assets/SOS_Geografi_0006_9789147103850_art_r2.png" data-type="illustration" data-uuid="ef9e13ec-48e4-4078-b6cc-367a08db5510"></div><p>Utan flytande vatten är inget liv möjligt, och därför är jorden med stor säkerhet den enda av solsystemets planeter där det finns liv. Jorden har en unik miljö där många olika livsformer lever tillsammans och är beroende av varandra. Men det är också en ömtålig miljö som inte klarar allt för stora förändringar utan att det får förödande konsekvenser. Därför är det viktigt med kunskaper om vår planet och dess miljö så att vi kan vårda den på bästa sätt.</p></div></section></body></html></div></body></html>