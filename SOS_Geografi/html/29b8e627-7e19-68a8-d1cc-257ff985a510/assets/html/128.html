<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="c43bdb58-327a-4a1a-a07f-9f30bcfbe57f"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec184-6-2" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Folkökningen" data-uuid="164de366-39e9-41e0-a245-83a63492629a" data-show-toc="true"><span data-type="physicalpageref" data-uuid="d104640e3748" class="physicalpageref" data-value="100"></span>Folkökningen</h3></div><section class="section-l3" id="978-9-147-10385-0_SOS_Geo_imageexport-Sec185-7-1" showtoc="true" ispage="false"><div class="titles"><h4 class="main section-l3" data-level="3" data-type="section-subparagraph" data-label="Vi blir 80 miljoner fler varje år" data-uuid="af4f3934-f6e3-4d7c-967e-8dbe32bedd75" data-show-toc="true">Vi blir 80 miljoner fler varje år</h4></div><div data-type="paragraph" id="978-9-147-10385-0_SOS_Geo_imageexport-Sec185-7-1-text" data-uuid="d8976f31-d7ea-41c1-a8ab-d64f255ece41"><div><img src="assets/SOS_Geografi_0100_9789147103850_art_r1.png" data-type="illustration" data-uuid="c73eab93-60e5-4e2b-923d-52267ff3876e"><div class="caption">Under de senaste 200 åren har världens befolkning blivit nästan sju gånger större. ­Under 1900-talet gick ökningen fortare och fortare. Nu är ökningen något långsammare.</div></div><p>Men år 2012 blev vi ändå sju miljarder och 2050 är vi troligen uppe i nio miljarder.</p><p>Just nu ökar världens befolkning med drygt 80 miljoner varje år. Det är mer än åtta gånger Sveriges befolkning! Det betyder att världens befolkning ökar med över 200 000 människor varje dag. Ändå dör massor av människor varje dag av hög ålder, av sjukdomar eller genom olyckor. Men varje dag föds alltså så många fler, så världens befolkning fortsätter att öka.</p><div class="fact"><p class="title">vad är en prognos?</p><p>Det är en beräkning av hur det kommer att vara om ett</p><p>antal år framåt. Beräkningen görs på hur man tror att</p><p>något kommer att förändras utifrån vad vi vet idag.</p></div><p>Alla nya människor ska ha tillräckligt med mat och rent vatten. Det ska också finnas bostäder, skolor och sjukvård åt allt fler.</p><p>Forskarna som gör befolkningsprognoser har räknat ut att vi nog kommer att vara mer än åtta miljarder omkring år 2030. De säger också att jorden troligen kan föda ännu fler människor. Men ett problem är att maten redan nu inte räcker i många fattiga länder där antalet invånare ökar i rask takt.</p><p>Ett annat problem är att det blir ännu mer trängsel i de mest tättbefolkade områdena. Ett tredje problem är att faran ökar för att vi förstör ännu mer av viktiga naturtillgångar på jorden om vi inte hushållar bättre med dem.</p></div></section></section></body></html></div></body></html>