<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="504bbdb9-d382-4b5c-9350-76a4e1c4f27c"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec518-7-2" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Ny teknik" data-uuid="c4e3a0bd-13e4-48ab-b7c4-4bd86acb9503" data-show-toc="true">Ny teknik</h4></div><div data-type="paragraph" id="978-9-147-10385-0_SOS_Geo_imageexport-Sec518-7-2-text" data-uuid="82b8a4cd-5788-4d7e-8556-abcf51b9a900"><p>Med hjälp av ny teknik kan mycket energi sparas. Till exempel har bilarnas bränsleförbrukning minskat en hel del under de senaste åren. Den utvecklingen kommer säkert att fortsätta. Bilarna blir mindre och lättare, och andelen hybridfordon som går på både el och bensin eller diesel blir fler.</p><p>Genom att byta ut glödlampor mot lågenergilampor sänks energiförbrukningen, och nästan alla nya hushållsapparater förbrukar väldigt mycket mindre energi än de gamla. Äldre hus kan isoleras bättre, och fönstren kan bytas ut mot isolerande treglasfönster. Nya hus kan byggas som så kallade passivhus.</p></div></section></body></html></div></body></html>