<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="d2683550-06e8-4ab7-bc72-3f89dccc5230"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec240-6-9" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Global malmbrytning" data-uuid="3bd5df85-31c8-403d-8027-de2470684b40" data-show-toc="true"><span data-type="physicalpageref" data-uuid="d104640e4946" class="physicalpageref" data-value="128"></span>Global malmbrytning</h3></div><div data-type="paragraph" id="978-9-147-10385-0_SOS_Geo_imageexport-Sec240-6-9-text" data-uuid="a9de0303-2c15-4504-b35b-89f1b0d55361"><div><img src="assets/SOS_Geografi_0128_9789147103850_art_r1.png" data-type="illustration" data-uuid="9d9f44aa-1951-4bb9-96fd-c4a34035944a"><div class="caption">Koppargruvan Bingham Canyon i Utah var en av världens största gruvor. Den var 1200 meter djup. Men i april 2013 rasade en stor del av gruvan i ett enormt jordskred. På bilden, som är tagen före jordskredet, kan du se vägen som gick i en spiral nedåt. Det blev många varv innan man kom ner till botten.</div></div><p>Trots att Sverige står för 90 procent av järnframställningen inom EU (Europeiska Unionen) är det ändå en liten del av den globala produktionen. Kina är det dominerande landet med 40 procent av produktionen, mer än fem gånger så mycket som tvåan Australien. Men Kina är också det land som importerar mest järn! Det beror på landets snabba utveckling och på att en allt större del av världens industriproduktion sker där. Kina är bland annat världens största tillverkare av bilar.</p><p>De riktigt stora gruvorna i världen är så kallade dagbrott, helt enkelt en grop i marken, som till exempel Kaptensgropen i Gällivare. Koppargruvan Chuquimata i Chile är den största gropen, medan Bingham Canyon Mine i USAär bland de djupaste, 1 200 meter! Det är förstås både billigare och enklare att gräva upp malmen från markytan än att spränga gruvgångar djupt ner i jordskorpan.</p></div></section></body></html></div></body></html>