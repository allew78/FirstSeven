<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="989afe1d-829e-4367-9849-31d64cb9739a"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec189-7-1" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Varför flyttar man? Vart flyttar man?" data-uuid="7444dbfe-f999-4834-bc2a-f1f757f418ae" data-show-toc="true">Varför flyttar man? Vart flyttar man?</h4></div><div data-type="paragraph" id="978-9-147-10385-0_SOS_Geo_imageexport-Sec189-7-1-text" data-uuid="b3627684-c320-49d7-b9fc-e923ccb7e58d"><p>Nästan alla människor flyttar flera gånger i livet. Unga flyttar för att studera eller arbeta och de flyttar ihop. Gamla flyttar kanske till lämpligare bostäder. De flesta flyttar inte långt. Det vanliga är att man flyttar till en större ort.</p><p>Men många miljoner människor flyttar till ett annat land. De emigrerar och blir invandrare, immigranter, i det nya landet. Vanligast är flyttningar mellan grannländer. Kanske har man fått jobb där eller tänker gifta sig med någon som bor där.</p><p>Många tvingas flytta därför att de inte kan stanna kvar i hemlandet, på grund av krig eller av politiska skäl. Vart de då flyttar beror på vilka länder de hört talas om och som de de hoppas vill ta emot dem. Det beror också på om resan kan ordnas. Stora avstånd innebär ju mycket besvärliga och dyra resor för människor på flykt.</p><p>Med hjälp av internet kan du ta fram nyare uppgifter och göra en helt aktuell översikt.</p><div class="fact"><p class="title">Statistik om Sverige: folkökning och flyttningar</p><p class="title">Folkökning i Sverige 2013</p><p></p><table><tbody><tr><td><p>Folkmängd i Sverige den 31 december 2012</p></td><td><p>9 555 893</p></td><td></td></tr><tr><td><p>Befolkningsförändringar under 2013:</p></td><td></td><td></td></tr><tr><td><p>Antal födda under 2013</p></td><td><p>+ 113 593</p></td><td></td></tr><tr><td><p>Antal döda under 2013</p></td><td><p>– 90 402 =</p></td><td><p>+ 23 191</p></td></tr><tr><td><p>Antal immigranter under 2013</p></td><td><p>+ 115 845</p></td><td></td></tr><tr><td><p>Antal emigranter under 2013</p></td><td><p>– 50 715</p></td><td><p>+ 65 130</p></td></tr><tr><td><p>Folkmängd i Sverige den 31 december 2013</p></td><td><p>9 644 864</p></td><td></td></tr></tbody></table></div></div></section></body></html></div></body></html>