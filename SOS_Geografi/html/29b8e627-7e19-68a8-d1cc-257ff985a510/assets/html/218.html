<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="0b291aec-a2cb-4fa4-b4f9-6208667838b8"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec308-6-2" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Bränsle från skogen" data-uuid="02958f91-9d1e-41dc-aed5-0b2858c667be" data-show-toc="true"><span data-type="physicalpageref" data-uuid="d104640e6107" class="physicalpageref" data-value="157"></span>Bränsle från skogen</h3></div><div data-type="paragraph" id="978-9-147-10385-0_SOS_Geo_imageexport-Sec308-6-2-text" data-uuid="5d266ea0-5918-4378-9cc8-ef94fe1dfeb8"><p>Skogen avverkas alltså för att stammarna ska användas till sågtimmer eller massaved. Men mycket mer av skogen kan tas till vara, kanske dubbelt så mycket som idag. Vid avverkning kan alla toppar, grenar, kvistar och kanske så mycket som hälften av stubbarna samlas ihop. Med speciella maskiner kan allt detta tuggas till flis som sedan kan användas som bränsle i fjärrvärmeverk. Trädbränslen tillför inte någon koldioxid till atmosfären, bara den som träden tagit upp under livstiden, och trädbränslen är därför miljövänliga.</p><div class="fact"><p class="title">Träden tar uppkoldioxid</p><p>När träden växer tar de upp koldioxid ur luften. När de sedan används som bränsle kommer samma mängd koldioxid tillbaka till atmosfären. Ingen ny eller extra koldioxid tillförs,i motsats till när man använder olja.</p></div><div><img src="assets/SOS_Geografi_0157_9789147103850_art_r1.png" data-type="illustration" data-uuid="3bc6c350-46b6-4773-8f14-0f4e22a919fd"><div class="caption">En flistugg gör flis av grenar, kvistar och toppar. Ett ton flis innehåller ungefär lika mycket energi som 200 liter olja.</div></div><p>När kvistar, grenar och stubbar lämnas kvar förmultnar de så småningom och blir till näringsämnen i marken. Om alla rester från avverkningen i stället tas om hand och förs bort finns det en risk att marken blir så näringsfattig att träden växer sämre. För att detta inte ska hända måste askan från förbränningen föras tillbaka och spridas ut på hygget. Askan innehåller alla de näringsämnen träden behöver för att växa. Den är också basisk och motverkar att marken försuras.</p></div></section></body></html></div></body></html>