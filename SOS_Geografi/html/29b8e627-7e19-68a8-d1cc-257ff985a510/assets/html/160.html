<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="74685b54-b53b-4003-9656-8ee4991ad433"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec229-6-4" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Världens högsta berg" data-uuid="e4571086-9816-4cdb-ae74-7aa977aed99b" data-show-toc="true"><span data-type="physicalpageref" data-uuid="d104640e4663" class="physicalpageref" data-value="121"></span>Världens högsta berg</h3></div><div data-type="paragraph" id="978-9-147-10385-0_SOS_Geo_imageexport-Sec229-6-4-text" data-uuid="fad17f95-86e5-46f1-a525-36e9b7e100c3"><div><img src="assets/SOS_Geografi_0121_9789147103850_art_r1.png" data-type="illustration" data-uuid="2aa7a466-f211-4a89-9369-cf0095e2f065"><div class="caption">Tältläger vid Mount Everest, världens högsta berg.</div></div><p>Mount Everest är världens högsta berg, 8 850 meter över havet enligt kartboken. Men hur säker är den siffran? Bergskedjan Himalaya har bildats genom att den indiska kontinentalplattan pressats mot den asiatiska plattan. Denna långsamma kollision har ännu inte slutat helt, så Everest pressas fortfarande uppåt. Men samtidigt nöts toppen ner av väder och vind och kan på det viset bli lägre. Glaciären på toppen kan förstås också variera i höjd.</p><p>Höjden på ett berg mäts som höjden över havsytan. Nu ligger inte Mount Everest vid havet så havsytans läge vid Everest måste räknas fram med hjälp av en modell av jordklotet. Men det är inte helt lätt eftersom jorden inte bara är tillplattad vid polerna utan också lite bucklig. Summan av kardemumman blir att höjden av Mount Everest är något osäker, precis som höjden på alla andra berg.</p><p><span data-type="physicalpageref" data-uuid="d104640e4679" class="physicalpageref" data-value="122"></span>Everest är visserligen världens högsta berg, om man räknar antal meter över havsytan. Men toppen sticker inte upp så väldigt mycket över bergen runt omkring, som också är ganska höga. Mäter man höjdskillnaden till omgivande berg är Denali (Mount McKinley) i Alaska världens högsta berg. Och mäter man höjden från foten till toppen är Mauna Kea på Hawaii högst. Mauna Kea står på havets botten, ungefär 5 000 meter under havsytan. Höjd­en över havet är 4 205 meter.</p><div class="fact"><p class="title">Galdhöpiggen</p><p>Tidigare var Glittertind i Norge Nordens högsta berg. Men toppen på berget är en glaciär som har blivit mindre. Nu är Galdhöpiggen, vars topp består av berg, högst med 2 469 meter.</p></div><div><img src="assets/SOS_Geografi_0122_9789147103850_art_r1.png" data-type="illustration" data-uuid="1e6c9e7c-eac7-4282-a581-72391e0323f3"><div class="caption">Nordamerikas högsta berg, Denali i Alaska.</div></div><p>Hur högt kan ett berg bli? Det är det förstås ingen som vet. Men när ett berg blir högre blir det också tyngre och sjunker ner i jordskorpan. Så kanske ligger maxhöjden för ett berg på jorden någonstans kring 9 000 meter, ungefär som Mauna Kea.</p><div class="fact"><p class="title">Höga berg</p><p></p><table><tbody><tr><td><p>Mt Everest</p></td><td><p>8850 möh</p></td></tr><tr><td><p>K2</p></td><td><p>8611</p></td></tr><tr><td><p>Denali</p></td><td><p>6194</p></td></tr><tr><td><p>Mauna Kea</p></td><td><p>4205</p></td></tr><tr><td><p>Glittertind</p></td><td><p>2465</p></td></tr><tr><td><p>Galdhöpiggen</p></td><td><p>2469</p></td></tr><tr><td><p>Kebnekaise</p></td><td><p>2104</p></td></tr><tr><td><p>Olympus Mons</p></td><td><p>26 000</p></td></tr></tbody></table><p>meter. Det ligger på planeten Mars och är det högsta berget i vårt solsystem.</p></div></div></section></body></html></div></body></html>