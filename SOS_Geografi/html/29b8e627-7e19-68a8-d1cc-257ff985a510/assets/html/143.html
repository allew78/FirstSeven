<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="73b798bb-5f36-4c56-92c8-8e5bd3fcfa0d"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec207-7-1" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Vilka är undernärda?" data-uuid="db3599bc-ccd7-4086-89b3-7b7f82ca19bd" data-show-toc="true"><span data-type="physicalpageref" data-uuid="d104640e4347" class="physicalpageref" data-value="111"></span>Vilka är undernärda?</h4></div><div data-type="paragraph" id="978-9-147-10385-0_SOS_Geo_imageexport-Sec207-7-1-text" data-uuid="4144c88b-74a4-4d78-af96-26548ea08cd3"><p>I en rad fattiga länder har jordbruksproduktionen ökat betydligt de senaste åren. De bönder som har stora gårdar säljer mycket mer livsmedel. Ändå finns där många miljoner undernärda, många fler än för några år sedan. Det beror framför allt på att jordbruksprodukterna säljs till andra länder. De varorna har blivit mycket dyrare på världsmarknaden, och odlarna tjänar mer pengar på att exportera. Det blir då mindre matvaror kvar inom landet. Då stiger priserna på den lokala marknaden, och de fattiga har inte råd att köpa så mycket som de behöver.</p><p>Hushåll med bara en vuxen, kanske till följd av krig eller aids, är de som har det svårast med att få tillräckligt med mat. Alla som inte har egen jordbruksmark måste köpa all mat. Då måste de ha arbete och inkomster. Arbetslöshet, fattigdom och undernäring hör samman. Så är det framför allt i mycket fattiga länder, där det inte finns försäkringar som ger stöd vid arbetslöshet eller sjukdom, och där det saknas pensioner till de gamla. I fattiga länder är det vanligt att de stora släkterna håller samman, och alla släktingar hjälper varandra när det blir kris. Men när det under lång tid saknas mat är det det inte mycket som de kan stödja varandra med.</p></div></section></body></html></div></body></html>