<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="33d34285-0e4c-4568-94a4-32a75d164e7b"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec344-7-1" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Gammal jordbruksmark används nu till annat&nbsp;" data-uuid="35b822d8-6b7b-4068-8672-46333c10bba6" data-show-toc="true">Gammal jordbruksmark används nu till annat&nbsp;</h4></div><div data-type="paragraph" id="978-9-147-10385-0_SOS_Geo_imageexport-Sec344-7-1-text" data-uuid="80192623-9015-4407-b04c-5fd8da833146"><p>Hela tiden har städerna vuxit och allt mer jordbruksmark har bebyggts med flerfamiljshus, villor, fabriker och stormarknader. Landskapet har också förändrats mycket som följd av ökad bilism. Fyra av fem hushåll i Sverige har nu bil, och allt bredare vägar byggs varje år för att klara av trafiken. Mellan de större städerna går motorvägar och motortrafikleder, och intill dem växer industriområden och stormarknader upp. Allra mest förändras landskapet kring storstäderna Stockholm, Göteborg och Malmö.</p><div class="fact"><p class="title">Glesbygder och tätorter</p><p>Den allra största delen av Sverige är glesbygd. Gles­bygd kallar vi all landsbygd och alla små ­samhällen där det bor färre än 200 människor. Alla orter medfler invånare kallas tätorter, också de allra största städerna. I tätorter bor ungefär 85 procent av hela Sveriges befolkning.</p></div></div></section></body></html></div></body></html>