<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="98046190-21a3-4df3-9ff1-0bd18820d4e3"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec682-6-5" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Vulkanutbrott" data-uuid="9b4eaad4-407d-419b-b2ad-692ac0456065" data-show-toc="true"><span data-type="physicalpageref" data-uuid="d104640e12983" class="physicalpageref" data-value="334"></span>Vulkanutbrott</h3></div><div data-type="paragraph" id="978-9-147-10385-0_SOS_Geo_imageexport-Sec682-6-5-text" data-uuid="ed68cce4-f2ac-449b-bedd-49e80c7f7999"><div><img src="assets/SOS_Geografi_0334_9789147103850_art_r1.png" data-type="illustration" data-uuid="1f73423b-aca5-4ec8-adfe-d47199af042b"><div class="caption">Lavan glider sakta utför vulkanen Etnas sluttningar.</div></div><p>För nästan 2000 år sedan, på förmiddagen den 24 augusti år 79, fick vulkanen Vesuvius ett av sina fruktade utbrott. Plötsligt och oväntat exploderade vulkanens topp. Ett regn av aska begravde den romerska staden Pompeji vid vulkanens fot. Redan efter tre timmar var staden täckt av ett fyra meter tjockt lager aska.</p><div class="concept"><p>Vesuvius ligger utanför Neapel i Italien.</p></div><p>Sedan dess har Vesuvius haft flera oväntade och häftiga utbrott och rankas därför som nummer ett bland världens farligaste vulkaner. Etna på Sicilien har utbrott mycket oftare, ibland flera gånger om året, men Etnas utbrott är inte lika våldsamma.</p><p>Vulkanutbrott kan ske både där plattor kolliderar och där de glider isär. Vulkaner är särskilt vanliga i en ring runt Stilla havet. Där finns de flesta av jordens aktiva vulkaner.</p></div></section></body></html></div></body></html>