<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="7f2df6a5-f807-42a5-97b7-4a1e8b7c4052"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec61-6-3" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Jordens klimatzoner" data-uuid="e3d5bed8-d54e-4e80-9356-57571acc09a7" data-show-toc="true"><span data-type="physicalpageref" data-uuid="d104640e1323" class="physicalpageref" data-value="34"></span>Jordens klimatzoner</h3></div><div data-type="paragraph" id="978-9-147-10385-0_SOS_Geo_imageexport-Sec61-6-3-text" data-uuid="34815036-4da8-41c1-901f-4de2a67e861e"><div><img src="assets/SOS_Geografi_0034_9789147103850_art_r10.png" data-type="illustration" data-uuid="4eb03712-f7b9-4d52-a1d7-ecc757ebd603"></div><div><img src="assets/SOS_Geografi_0034_9789147103850_art_r10-zx.png" data-type="illustration" data-uuid="223f93f6-ee55-41a4-9a01-6dab400d24f0"></div><p>Klimatet på jorden varierar väldigt mycket, från kylan vid polerna till värmen och den fuktiga luften vid ekvatorn. Höjden över havet har stor betydelse för klimatet, precis som vindar, havsströmmar och årstider. Med hjälp av medelvärden på temperatur och nederbörd kan jordens klimat delas i fem olika klimatzoner som du kan se på kartan. Varje klimatzon delas sedan upp i mindre områden, oftast efter den vegetation som är vanligast i varje område.</p><p>Som exempel kan vi titta på Sydamerika där den norra delen av kontinenten tillhör den tropiska klimatzonen, men klimatzonen är uppdelad i klimatområdena regnskog, monsun och savann.</p><p>Hur det kan se ut i de olika klimatzonerna berättar vi mer om i nästa kapitel.</p></div></section></body></html></div></body></html>