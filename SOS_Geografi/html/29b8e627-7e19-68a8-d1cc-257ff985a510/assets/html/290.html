<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="81e67af0-60de-45ee-8cd7-85b97f7985f9"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec410-6-4" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Bostäder och grönområden" data-uuid="a3c9f815-9117-4c1d-8356-8abc2d6f10df" data-show-toc="true"><span data-type="physicalpageref" data-uuid="d104640e7554" class="physicalpageref" data-value="205"></span>Bostäder och grönområden</h3></div><div data-type="paragraph" id="978-9-147-10385-0_SOS_Geo_imageexport-Sec410-6-4-text" data-uuid="71c8fd7d-8ec6-44b3-b3e5-d9b08ed3a8b9"><div><img src="assets/SOS_Geografi_0205_9789147103850_art_r1.png" data-type="illustration" data-uuid="fd446d01-1b5b-4ed5-97ce-a853f60944d6"><div class="caption">I höghusområdena i städernas utkanter finns ofta grön­områden nära husen.</div></div><p>Det mesta av marken i en ort behövs för bostäder, arbetsplatser, affärsområden och trafikleder. Men det måste också finnas områden där alla kan vara och röra sig fritt och platser där man kan träffas utan att det kostar något. Det kan vara mötesplatser som torg och andra allmänna (offentliga) öppna platser, och det kan vara områden med grönska, kanske också vid öppna vattenytor mitt i den täta bebyggelsen. De flesta tycker att grönska gör miljön mer hälsosam, lugnare och samtidigt mer stimulerande. Forskare har funnit att det faktiskt stämmer.&nbsp;</p><p>I de flesta orter vill man ha mer av gröna stråk genom bebyggelsen. Stora markområden behövs också för olika fritidsområden. Men det är inte självklart att det går att ordna. Marken behövs ju till så mycket annat som olika grupper i samhället kan tycka är viktigare.</p></div></section></body></html></div></body></html>