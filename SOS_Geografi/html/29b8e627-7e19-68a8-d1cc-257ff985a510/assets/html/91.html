<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="e0dbbb60-138e-476e-9bf1-282b93c74629"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec130-7-3" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Tropiska cykloner" data-uuid="0bd3df6d-cefd-4037-bf1e-38804dd3841e" data-show-toc="true">Tropiska cykloner</h4></div><div data-type="paragraph" id="978-9-147-10385-0_SOS_Geo_imageexport-Sec130-7-3-text" data-uuid="30cf967a-310d-4834-9b37-8a7a6a7d66da"><p>Både i Östasien, Mellanamerika och södra USA orsakar tropiska cykloner varje år mycket stora skador. Cyklonerna är oväder som bildas ute över det varma havet och driver mot väst och nordväst in mot öarna och kontinenterna. Orkanvindar och skyfall kommer in över land, och havsytan pressas upp många meter inne i vikarna.</p><p>Varje år drabbas Amerika vid Karibiska havet av omkring 30 cykloner. Alla får namn, då är det lättare att tala om dem. Det oväder som gett de största materiella skadorna någonsin i världen är orkanen Katrina. Den skapade en väldig översvämning i New Orleansområdet i södra USA år 2005. Ändå dog färre än 2000 människor. Men dagarna dessförinnan hade Katrina också orsakat att många dött på de fattigare öarna i Karibiska havet. Människorna i rika länder klarar sig mycket bättre vid naturkatastrofer än de som bor i fattiga länder.</p></div></section></body></html></div></body></html>