<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="3e80174a-bebc-4033-8225-fe64b01002f0"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec460-6-2" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Godstransporter" data-uuid="f85bd007-0d2c-4d4f-a316-ae475b19f591" data-show-toc="true"><span data-type="physicalpageref" data-uuid="d104640e8371" class="physicalpageref" data-value="229"></span>Godstransporter</h3></div><div data-type="paragraph" id="978-9-147-10385-0_SOS_Geo_imageexport-Sec460-6-2-text" data-uuid="d561d37f-447e-4f90-a584-c8205884a9ff"><div><img src="assets/SOS_Geografi_0229_9789147103850_art_r1.png" data-type="illustration" data-uuid="44bfceea-b3be-4db7-899b-c59fc784ff25"><div class="caption">Containrar i en del av Göteborgs hamn, i väntan på vidare transport.</div></div><p>Förr transporterades mycket gods med fartyg längs Sveriges kuster. Det var enklare, säkrare och snabbare än att använda häst och vagn på de usla vägarna. När järnvägarna började byggas på 1800-talet var det framför allt för att underlätta varutransporterna i inlandet.</p><p>Under de senaste femtio åren har lastbil varit det viktigaste transportmedlet för varor. Med bil kan godset (varorna) föras hela vägen från tillverkaren till kunden utan omlastningar. Det går snabbt och minskar riskerna för att varorna skadas. Men det är dyrt, och dessutom har transport med lastbil dålig inverkan på miljön. Därför kan vi nu se att lite mer av varorna transporteras på järnvägar igen. Mycket tungt gods, som olja, cement och malm, transporteras fortfarande sjövägen. Det är mycket, mycket billigare.</p><p>Göteborgs hamn är Nordens största. Där omlastas varorna från oceangående fartyg till olika transportmedel som kan forsla godset dit det ska i Sverige. Många laster är containrar som är fyllda med mindre varor, som lyfts över till lastbilar eller järnvägsvagnar. En del tyngre gods förs över till mindre båtar. De går till andra svenska hamnar som inte kan ta emot de största och mest djupgående fartygen. Man kan se Göteborgs hamn som en väldigt stor godsterminal.</p></div></section></body></html></div></body></html>