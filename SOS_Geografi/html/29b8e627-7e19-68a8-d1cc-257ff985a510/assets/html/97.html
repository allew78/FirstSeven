<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="d30366bb-d6f0-424d-9f3a-c6d7f87ee219"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec137-7-1" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Egypten och Nilens vatten" data-uuid="1060f32f-3224-4a28-9286-b445ad659088" data-show-toc="true">Egypten och Nilens vatten</h4></div><div data-type="paragraph" id="978-9-147-10385-0_SOS_Geo_imageexport-Sec137-7-1-text" data-uuid="e9da85d9-20a2-4753-87e8-654052f4bc39"><p>Nilen är en av världens längsta floder. Den rinner upp i Östafrikas regnrika bergstrakter och flyter genom öknen i flera hundra mil innan den bildar ett delta i norra Egypten och mynnar i Medelhavet. Mer än 80 miljoner människor bor i Egypten, och befolkningen ökar med mer än en och en halv miljon varje år. Nästan alla bor i Nildalen och där finns 97 procent av Egyptens jordbruk. Alla åkrar behöver vatten från Nilen.</p><p>Men Nilen flyter genom fem länder. Sudan, söder om Egypten, är också ett ökenland och måste också hämta sitt vatten ur Nilen. Även i andra länder flyter Nilen genom torra områden. Egypten har hotat med krig mot den som försämrar landets tillgång till vatten.</p><p>På liknande sätt bråkar länder om vattnet i Ganges (Indien och Bangladesh) och i Indus (Indien och Pakistan). Men de svåraste konflikterna om färskvattnet finns i Mellanöstern.</p></div></section></body></html></div></body></html>