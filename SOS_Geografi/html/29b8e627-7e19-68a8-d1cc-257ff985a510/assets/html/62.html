<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="9317f864-ce68-419a-91b8-99a57a6fae3c"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec91-7-5" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Barrskog" data-uuid="c8890cbb-97aa-4704-97e4-db6caf275c2d" data-show-toc="true"><span data-type="physicalpageref" data-uuid="d104640e1957" class="physicalpageref" data-value="50"></span>Barrskog</h3></div><div data-type="paragraph" id="978-9-147-10385-0_SOS_Geo_imageexport-Sec91-7-5-text" data-uuid="eb83754e-d3c5-48fb-9bf8-e887851b8a7b"><div><img src="assets/SOS_Geografi_0050_9789147103850_art_r1.png" data-type="illustration" data-uuid="1cc8a089-ce71-43ad-b149-5845e20cd6a9"><div class="caption">Utsikt över tajgan från Storsjömörtkullen i Medelpad.</div></div><p>Norra Europa och delar av norra Asien och Nordamerika täcks av barrskogar i ett bälte som går runt nästan hela jorden. Detta barrskogsbälte, som kallas tajga, består till största delen av granskog. Men här växer också tallskogar och lövträd som asp och björk. (Skog med både lövträd och barrträd kallas blandskog.) I östra delarna av Sibirien finns områden med lärkträd, ett barrträd som fäller sina barr på vintern.</p><p>Klimatet i tajgan är hårt med kalla och mörka vintrar. Marken är näringsfattig och dessutom frusen en stor del av året. Träden kan bara växa under den korta sommaren då solen å andra sidan är uppe nästan hela dygnet. I barrskogsbältet finns enorma mängder träd som huggs ner och blir virke som används till byggnadsmaterial och till pappersmassa. Här finns också olika malmer (mest järnmalm), olja och naturgas.</p><p>En mycket liten del av jordens befolkning bor i barrskogsområdet.</p></div></section></body></html></div></body></html>