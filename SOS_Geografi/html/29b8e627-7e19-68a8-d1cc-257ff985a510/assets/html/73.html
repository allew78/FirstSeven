<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="8d130bef-dfa7-4e9c-bc22-655331d0137a"><html><head><meta http-equiv="Content-Type" content="text/html; charset=UTF-8"></head><body><section class="chapter" id="978-9-147-10385-0_SOS_Geo_imageexport-Sec108--4" showtoc="true" ispage="true"><div class="titles"><h1 class="main chapter" data-level="0" data-type="section-chapter" data-label="vattnet och  människorna" data-uuid="753787cb-c31d-4a0e-a60a-e470ae8e1c44" data-show-toc="true"><span data-type="physicalpageref" data-uuid="d104640e2255" class="physicalpageref" data-value="56"></span>vattnet och <span data-type="physicalpageref" data-uuid="d104640e2258" class="physicalpageref" data-value="57"></span>människorna</h1></div><section class="chapter-introduction" id="978-9-147-10385-0_SOS_Geo_imageexport-Sec109--1" showtoc="false" ispage="false"><div data-type="paragraph" id="978-9-147-10385-0_SOS_Geo_imageexport-Sec109--1-text" data-uuid="31ccd79e-4a54-4c2f-a424-8a9c627933f4"><p>Jordens vatten befinner sig i ständig rörelse och påverkar oss alla. Havsströmmarna för med sig varmt eller kallt vatten som påverkar temperaturen.</p><p>Vid kusten är klimatet ett annat än inne på kontinenterna. Vindar för med sig fukt som bildar nederbörd över land.</p><div><img src="assets/SOS_Geografi_0057_9789147103850_art_r2.png" data-type="illustration" data-uuid="7f30b83c-2c60-4c54-8890-e32a83c34beb"><div class="caption">För mycket vatten i Sverige.</div></div><p>Över vissa områden regnar det i stort sett varje dag året om. I andra områden kan det gå flera år mellan regnskurarna. Men alla måste ha vatten, varje dag.</p><p>Ibland kommer det för mycket vatten och då kan det bli farliga översvämmningar. Ibland kommer regnet inte alls när det behövs och ibland kommer det inte alls där det behövs.</p><p>På många håll i världen är det också vanligt att vattnet i brunnarna inte är rent. Då ska det egentligen inte drickas. Men invånarna gör det ändå för de måste ju ha vatten.</p><div><img src="assets/SOS_Geografi_0057_9789147103850_art_r1.png" data-type="illustration" data-uuid="9b8de9ee-fa9e-4d3d-86a0-ad60ebf25ae7"><div class="caption">För lite vatten i Indien.</div></div><p>Många av problemen går att lösa med samarbete, men mycket ofta krävs också mycket pengar. Därför är vattenproblemen mest svårlösta i de fattiga länderna.</p></div></section></section></body></html></div></body></html>