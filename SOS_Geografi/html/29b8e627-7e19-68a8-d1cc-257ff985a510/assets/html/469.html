<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="dff10324-f630-4909-82e9-7dfcd32d9958"><html><head><meta http-equiv="Content-Type" content="text/html; charset=UTF-8"></head><body><section class="extra" id="978-9-147-10385-0_SOS_Geo_imageexport-Sec658-6-1" showtoc="true" ispage="true"><div class="titles"><h3 class="main extra" data-level="2" data-type="section-paragraph" data-label="Döda havet" data-uuid="95ef9cd1-f44b-4349-bb31-1a8cdba3cc4c" data-show-toc="true">Döda havet</h3></div><div data-type="paragraph" id="978-9-147-10385-0_SOS_Geo_imageexport-Sec658-6-1-extra" data-uuid="27ecfcd0-7903-4c31-a916-66f2b0fde1e4"><p>Döda havet är inget hav utan en sjö, knappt hälften så stor som Vättern. Den ligger på gränsen mellan Israel och Jordanien i en djup sänka med vattenytan 422 meter under havsytan. Det är den lägsta platsen på jordytan. Döda havet har tidigare fått sitt vatten från Jordanfloden, men sjön har aldrig haft något utlopp. I det heta ökenklimatet avdunstade tidigare ungefär lika mycket vatten som rann till från Jordanfloden. När vattnet avdunstar blir salterna kvar, och Döda havet har en salthalt på 35 procent, det vill säga tio gånger saltare än havsvatten. Inga växter eller djur kan leva i så salt vatten. Den höga salthalten gör att den som badar i Döda havet flyter som en kork!</p><p></p><div><img src="assets/SOS_Geografi_0319_9789147103850_art_r1.png" data-type="illustration" data-uuid="679889d6-f990-4fc2-bf9a-15b4e40ae9d2"></div>Men nu kommer nästan inget vatten från Jordanfloden längre. Allt förbrukas av Israel och Jordanien innan det når fram, så Döda havet blir allt mindre och allt saltare. När sjöns volym minskar sugs sötvatten in från oaserna runt omkring som torkar ut. Det söta vattnet löser salter och mineraler när det forsar fram nere i jorden, och det bildas så kallade sjunkhål där marken ger vika. Människor och djur kan ramla ner i hålen och byggnader kan förstöras.<p></p><p>För att rädda Döda havet finns planer på att leda in vatten från Medelhavet eller Röda havet. Men det skulle i så fall helt ändra vattnets sammansättning, och ingen vet vilka konsekvenser det skulle kunna få.</p></div></section></body></html></div></body></html>