<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="e083a12a-1544-4ffe-a1b6-24881619f8ab"><html><head><meta http-equiv="Content-Type" content="text/html; charset=UTF-8"></head><body><section class="section-l1" id="978-9-147-10385-0_SOS_Geo_imageexport-Sec180-5-2" showtoc="true" ispage="true"><div class="titles"><h2 class="main section-l1" data-level="1" data-type="section-section" data-label="Människorna blir allt fler" data-uuid="edea6d0e-2b28-4f8a-8b02-034f883320fd" data-show-toc="true"><span data-type="physicalpageref" data-uuid="d104640e3665" class="physicalpageref" data-value="98"></span>Människorna blir allt fler</h2></div><section class="section-l2" id="978-9-147-10385-0_SOS_Geo_imageexport-Sec181-6-1" showtoc="true" ispage="false"><div class="titles"><h3 class="main section-l2" data-level="2" data-type="section-paragraph" data-label="Var bor alla människor?" data-uuid="053665f8-4a9f-41f4-839e-986872a5f294" data-show-toc="true">Var bor alla människor?</h3></div><div data-type="paragraph" id="978-9-147-10385-0_SOS_Geo_imageexport-Sec181-6-1-text" data-uuid="b3fb38f3-d815-4031-9d9f-1f2e50a76f4d"><div><img src="assets/SOS_Geografi_0098_9789147103850_art_r1.png" data-type="illustration" data-uuid="bf8e47e6-540c-47d1-bc99-205653d7184d"><div class="caption">I maj 2011 fanns i hela ­världen 6,9 miljarder människor. Så här var de fördelade på världsdelar.</div></div><p>De människor som vi mest hör talas om och ser i tv bor i Europa och i USA. Men det är bara en liten del av världens befolkning som bor i Europa och USA. 60 procent av alla människor bor i Asien. Där finns de två folkrikaste länderna i världen, Kina och Indien.</p><p>Länderna i Afrika, i Mellan- och Sydamerika och i nästan hela Asien kallas ofta utvecklingsländer, u-länder, eller fattiga länder.</p><p>Den allra största delen av världens befolkning bor i u-länderna.</p></div><section class="section-l3" id="978-9-147-10385-0_SOS_Geo_imageexport-Sec182-7-1" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Glesbygder" data-uuid="2ca34a5d-8b83-4cf3-9f77-8de0b8075759" data-show-toc="true">Glesbygder</h4></div><div data-type="paragraph" id="978-9-147-10385-0_SOS_Geo_imageexport-Sec182-7-1-text" data-uuid="ea680486-83b4-4855-a6ab-399f436d4c32"><p>Inom olika världsdelar är befolkningen också mycket ojämnt fördelad. Det kan du tydligt se när du studerar en befolkningskarta i din atlas.</p><div class="concept"><p>Viktigt!</p><p>Använd också atlas!</p></div><p>Människor kan klara sig nästan överallt, hur besvärlig naturen än kan vara. Under många tusen år har de lärt sig hur man ska klä sig och ordna bostäder där det är mycket kallt. Om det är för kallt för att ätliga växter ska kunna överleva så äter de kött och fisk. Inuiterna på Grönland och i norra Canada har alltid levt så, men det är långt mellan deras samhällen. Så är det också i norra Ryssland.</p><p>Det viktigaste är att det varje dag finns vatten att dricka. Till och med i öknarna lever människor, men då vid oaser och floder. Har man kunskap, teknik och pengar kan man bygga dammar som samlar upp vatten och långa ledningar som tar vatten över stora avstånd. Men i torra områden är det svårt att få tillräckligt med mat, för vattnet ska räcka också till växter och djur.</p><p>Fyra femtedelar av jorden är mycket glesbefolkad. I glesbygder är det svårt att ordna sjukvård och skolgång. Det är långt mellan vägarna och det är svårt att få dit de varor som behövs där.</p></div></section><section class="section-l3" id="978-9-147-10385-0_SOS_Geo_imageexport-Sec183-7-2" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Tätbygder" data-uuid="1c49cbf0-83bb-43c7-90d9-840eecacf06a" data-show-toc="true"><span data-type="physicalpageref" data-uuid="d104640e3708" class="physicalpageref" data-value="99"></span>Tätbygder</h4></div><div data-type="paragraph" id="978-9-147-10385-0_SOS_Geo_imageexport-Sec183-7-2-text" data-uuid="a7c7bd20-a6c5-46b8-8f34-5b04a52630ca"><p>I alla länder finns också mer tättbefolkade områden. Där är marken mera bördig och där kan människor oftast finna så mycket vatten som de behöver. De allra flesta bor på slätter, ofta vid stora floder, där det allra mesta av marken är uppodlat. Vid kuster och stora floder har det funnits goda transportleder och handeln har blivit allt viktigare. Det var också bra lägen för fabriker när länderna började industrialiseras från 1800-talet och framåt.</p><div class="fact"><p class="title">Hur många bor i städerna?</p><p>Det är inte så lätt att säkert säga vilka städer som är störst i världen. Det är inte självklart var gränsen ska dras runt en stor stad med många förstäder. När du letar i böcker och på Internet efter uppgifter om folkmängden i stora städer kan du därför hitta olika siffror för en och samma stad. Olika siffror kan också bero på att de gäller för olika år.</p></div><div><img src="assets/SOS_Geografi_0099_9789147103850_art_r1.png" data-type="illustration" data-uuid="2415b0fb-f0c9-49c2-892e-7755ff258362"><div class="caption">Världens mest tättbefolkade områden och de tio största stadsområdena år 2010.</div></div><p>I Västeuropa, nordöstra USA, Japan, östra Kina och Indien har mycket stora städer vuxit upp, och de binds samman av täta nät av järnvägar och motorvägar. Utanför storstäderna har det byggts mängder av förorter. Städerna har nästan vuxit ihop med varandra och de bildar enorma storstadsområden. På kartan kan du se var världens allra största städer ligger.</p><div class="fact"><p class="title">Världens största tätbygder</p><p>1. Östra Kina – Japan</p><ol start="2" class="arabic"><li><p>Indien – Bangladesh</p></li><li><p>Västra, södra och ­mellersta Europa</p></li><li><p>Nordöstra USA</p></li></ol></div></div></section></section></section></body></html></div></body></html>