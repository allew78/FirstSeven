<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="40a01c32-5176-4758-9e01-910523998007"><html><head><meta http-equiv="Content-Type" content="text/html; charset=UTF-8"></head><body><section class="section-l1" id="978-9-147-10385-0_SOS_Geo_imageexport-Sec608-6-4" showtoc="true" ispage="true"><div class="titles"><h2 class="main section-l1" data-level="1" data-type="section-section" data-label="Klimatet har alltid varierat" data-uuid="15310e4e-1c59-4037-ad59-7a38879c6728" data-show-toc="true">Klimatet har alltid varierat</h2></div><div data-type="paragraph" id="978-9-147-10385-0_SOS_Geo_imageexport-Sec608-6-4-text" data-uuid="31cd0037-7f21-4956-8652-7dffdad855b4"><p>Klimatet har varierat ända sedan jorden bildades för 4,6 miljarder år sedan. Det beror bland annat på att jordens bana kring solen förändras, ibland är banan rundare, ibland mera äggformad. Jordens avstånd till solen ändras också, och solen lyser inte lika starkt hela tiden.</p><p>De senaste tre miljoner åren har varit kyliga med flera istider, men mellan istiderna har klimatet varit ganska milt. Efter den senaste istiden, som slutade för ungefär 10 000 år sedan, har klimatet varit stabilt, men med både varmare och kallare perioder. För tusen år sedan var det en värmeperiod. Det var då vikingar bosatte sig på Island och Grönland. På 1500-talet inträffade en kallare period som brukar kallas lilla istiden och som medförde missväxt och svält. Under 1800-talet och början av 1900-talet var klimatet också ganska kyligt.</p></div></section></body></html></div></body></html>