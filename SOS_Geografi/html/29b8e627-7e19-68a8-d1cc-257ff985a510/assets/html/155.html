<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="b537044f-0b58-4f6f-82b7-3018c7fad3cb"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec224-6-3" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Det geologiska kretsloppet" data-uuid="61bf97e5-7bbe-4eb2-9556-c3d31241e2c0" data-show-toc="true"><span data-type="physicalpageref" data-uuid="d104640e4600" class="physicalpageref" data-value="132"></span>Det geologiska kretsloppet</h3></div><div data-type="paragraph" id="978-9-147-10385-0_SOS_Geo_imageexport-Sec224-6-3-text" data-uuid="8038a8f6-bbf8-4711-8c55-1bfbb79951a5"><p>I det geologiska kretsloppet bryts berg ner till grus och sand, för att sedan återigen bli till nya berg. Detta tar förstås väldigt lång tid, kanske flera hundra miljoner år.</p><p></p><div><img src="assets/SOS_Geografi_0132_9789147103850_art_r1.png" data-type="illustration" data-uuid="47401230-8864-4afa-9e4e-c165c0a834f4"></div>Berg kan bildas vid vulkanutbrott och när jordskorpans plattor kolliderar eller glider isär. När bergen har bildats nöts de sakta ner av väder och vind. Glaciärer och inlandsisar skrapar berget och för med sig sten och grus. I bäckar, älvar och floder kan material transporteras till havet utanför kontinenten. Där samlas väldiga packar av sediment som kan bli 1000-tals meter tjocka. I botten trycks sedimenten ihop och blir till sedimentära bergarter. Men en del sjunker djupare ner, utsätts för höga temperaturer och omvandlas till andra bergarter som gnejs och marmor. En del sjunker ännu djupare ner, smälter och blir till magmatiska bergarter. Dessa kan sedan komma upp till ytan igen vid ett vulkanutbrott. Om sedimentpacken ligger där två plattor kolliderar kan den pressas uppåt och bilda en ny bergskedja med sedimentära och omvandlade bergarter, som sedan sakta, oändligt sakta, bryts ner igen.<p></p></div></section></body></html></div></body></html>