<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="76c51a35-2f3c-4f35-b70f-d60c0a11ccdd"><html><head><meta http-equiv="Content-Type" content="text/html; charset=UTF-8"></head><body><section class="extra" id="978-9-147-10385-0_SOS_Geo_imageexport-Sec115-6-1" showtoc="true" ispage="true"><div class="titles"><h4 class="main extra" data-level="3" data-type="section-subparagraph" data-label="Tsunamis – havets monstervågor" data-uuid="044e14a4-77c5-43d1-9384-452693f51324" data-show-toc="true"><span data-type="physicalpageref" data-uuid="d104640e2391" class="physicalpageref" data-value="61"></span>Tsunamis – havets monstervågor</h4></div><div data-type="paragraph" id="978-9-147-10385-0_SOS_Geo_imageexport-Sec115-6-1-extra" data-uuid="05cbc334-8d34-4771-b5de-3abd36e530b0"><div><img src="assets/SOS_Geografi_0061_9789147103850_art_r1.png" data-type="illustration" data-uuid="2fdb2434-405c-4cd7-9f07-75d4d92b42c4"><div class="caption">Längst till vänster ser du hur en del av havsbottnen förskjuts uppåt vid en jordbävning. Allt vatten som finns ovanför lyfts också uppåt och en tsunamivåg bildas. På öppet hav rör sig vågen med stor hastighet, men våghöjden är låg. När den närmar sig land bromsas hastigheten och våghöjden ökar. När vågen når fram till en långgrund strand sugs först allt vatten ut från stranden. Sedan kommer en vägg av vatten som kan vara upp till 30 meter hög.</div></div><p>Tsunamis kallas de vågor som bildas vid jordbävningar och vulkanutbrott på havsbottnen. Ute på öppna havet syns inte dessa vågor alls, de har ingen större våghöjd. Ett fartyg lär knappast märka om en tsunami passerar. Men vågorna är mycket långa och de har en enorm hastighet. När vågorna närmar sig land bromsas de in mot bottnen. De reser sig till en vägg av vatten som kan bli 30 meter hög. En sådan våg krossar allt i sin väg.</p><p>Julen 2004 inträffade en mycket kraftig jordbävning på havsbottnen i Indiska oceanen. En enorm tsunami bildades som sedan med förödande kraft slog in mot kusterna runt omkring. Allra värst drabbades Indonesien, Sri Lanka och Thailand. Hela städer och byar sopades bort av vattenmassorna och närmare 300 000 människor dödades. Även Sverige drabbades av tsunamin. Många svenskar var i Thailand på semester över julen. Hotellen ligger ofta precis vid stranden och 2400 turister dödades, av dessa var 543 svenskar.</p><p>I mars 2011 inträffade en jordbävning strax utanför den japanska kusten. Jordbävningen var så våldsam att hela den japanska landmassan flyttade sig mer än två meter. Trots detta var det få byggnader som rasade ihop. Japan är ett land som drabbats av många jordbävningar och husen är byggda för att kunna stå emot även så kraftiga skakningar. Men vad ingen hade räknat med var den enorma tsunami som jordbävningen på havsbottnen orsakade. Som tur var fanns ett varningssystem så att de flesta hann fly innan den mer än tio meter höga vågen slog till med förödande kraft och svepte med sig allt i sin väg – båtar och bilar, hus och hela städer. Mer än 25 000 människor dog.</p></div></section></body></html></div></body></html>