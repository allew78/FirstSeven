<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="92047e50-8fca-4449-bf36-05bd88b79c97"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec331-6-3" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Den bästa odlingsmarken" data-uuid="0b613047-1f63-4733-9615-2a4485a31e7b" data-show-toc="true"><span data-type="physicalpageref" data-uuid="d104640e6482" class="physicalpageref" data-value="168"></span>Den bästa odlingsmarken</h3></div><div data-type="paragraph" id="978-9-147-10385-0_SOS_Geo_imageexport-Sec331-6-3-text" data-uuid="7110045c-5df9-48e7-8dff-adb20a80919d"><div><img src="assets/SOS_Geografi_0168_9789147103850_art_r1.png" data-type="illustration" data-uuid="1751f7d9-a35e-4b0e-ab16-d4c525f57be7"><div class="caption">I Skåne finns Sveriges bördigaste jordbruksmarker. Utsikt över Bjärehalvön i nordvästra Skåne.</div></div><p>Moränleran i södra Sverige har hög halt av mull. Den är bra jordbruksmark också därför att kalken i leran ger ett basiskt pH-värde. Där trivs mikroorganismerna och jorden får dessutom en perfekt struktur med många porer.&nbsp;</p><p>Helst ska jorden också vara lätt att bruka. När det är jämna slättområden och inga branta backar går det lätt att köra med traktorer och andra maskiner. Dessutom får det inte finnas stora stenar i jorden som kan skada plogar och harvar, och marken får inte vara så blöt att maskinerna fastnar.&nbsp;</p><p>Det är alltså många olika förhållanden som samverkar för att ge en bra jordbruksmark. I Norden finns goda förutsättningar för jordbruk främst i större delen av Danmark och Skåne, på Öland och Gotland och i ett band genom Mellansverige. Men även utmed norrlandskusten och i södra Finland finns bra odlingsjord. I Norge finns de goda jordarna framför allt norr om Oslofjorden.&nbsp;</p><p>Om sedan den bördiga jorden också ger stora skördar beror på om klimatet är lämpligt och på hur människorna brukar jorden.</p></div></section></body></html></div></body></html>