<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="d87acc4b-aefd-4d3c-b197-20d594a6baa3"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec594-7-4" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Indien ligger lågt på välfärdslistan" data-uuid="caa431b4-3bea-4df1-8bc8-dde4aad8d041" data-show-toc="true">Indien ligger lågt på välfärdslistan</h4></div><div data-type="paragraph" id="978-9-147-10385-0_SOS_Geo_imageexport-Sec594-7-4-text" data-uuid="2369005f-16c8-4d03-a29b-5e1d81f39c65"><p>Indiens ekonomi har vuxit år för år. På en lista över världens rikaste länder kom Indien på plats 4 år 2011. Många indier med god utbildning, särskilt i städerna, har fått det mycket bättre. Men ute på landsbygden kan det vara omöjligt för många miljoner indier att få bättre välfärd. Och de allra flesta indier bor ju på landsbygden. Räknar vi ut medelinkomsten för alla i Indien kommer landet inte bland de 125 första på en sådan lista. På välfärdslistan 2011 låg Indien ännu lägre, på plats 134, eftersom skola och sjukvård inte räcker till. Den placeringen är mycket sämre än Brasiliens och Kinas.&nbsp;</p><p>I Indien måste jordbruket moderniseras så att fattigdomen minskar på landsbygden, och industri och service måste växa så att det skapas jobb åt alla ungdomar. De blir ju allt fler och varje år behövs flera miljoner nya jobb.</p><p>Det finns många politiska partier i Indien, och när det närmar sig politiska val diskuteras de växande skillnaderna i välstånd mellan stad och landsbygd och mellan olika grupper i landet mycket häftigt.&nbsp;</p></div></section></body></html></div></body></html>