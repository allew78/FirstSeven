<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="974394ea-1b79-4680-a2db-f3394d3798b5"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec539-6-3" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Industri i Europa" data-uuid="fbe574dd-3b8e-40c2-847b-5de4d7969f28" data-show-toc="true"><span data-type="physicalpageref" data-uuid="d104640e10012" class="physicalpageref" data-value="262"></span>Industri i Europa</h3></div><div data-type="paragraph" id="978-9-147-10385-0_SOS_Geo_imageexport-Sec539-6-3-text" data-uuid="c87f445a-1d37-40ff-bcf8-18498fd6afc9"><p>För 100–150 år sedan växte stora industristäder upp i närheten av kolfyndigheterna i ett område från mellersta England via västra Tyskland till södra Polen. Kol och järnmalm var industriråvarorna för denna tunga industri.</p><div class="fact"><p class="title">EU-bidrag till gamla ­industriområden</p><p>Drygt 40 procent av EU:s årliga budget betalas ut som bidrag till olika EU-länder för att gamla och slitna industriområden ska förbättras och för att få fram fler jobb där arbets­lösheten blivit särskilt stor.</p></div><p>För drygt 50 år sedan blev läget sämre för den tunga industrin i västra Europa. Fabrikerna hade blivit omoderna och arbetarlönerna hade stigit så produktionen blev olönsam. Den gamla typen av industrivaror kunde tillverkas mycket billigare i andra delar av världen. Västeuropas gamla stålverk och fabriker revs eller byggdes om, och en modernare industri fick ta över.</p><div class="fact"><p class="title">Kända västeuropeiska industriprodukter/företag</p><p>Bilar:Volkswagen (Ty), Rolls-Royce (Storbr.),Renault (Fr), Fiat (It)</p><p>Elektriska maskiner: Siemens (Ty), Philips (Ne)</p><p>Läkemedel: Astra Zeneca(Sverige och Storbr.), Bayer (Ty)</p></div><p>I dagens verkstäder och elektronikfabriker tillverkas bilar, robotar, telefoner, tv-apparater och en oerhörd mängd andra högt utvecklade produkter. Denna industri är högt automatiserad och behöver färre arbetare. Därför arbetar nu en mycket mindre del av Västeuropas befolkning än förr i industrin.</p><div><img src="assets/SOS_Geografi_0262_9789147103850_art_r1.png" data-type="illustration" data-uuid="4a86e553-64f0-4277-9392-a4bf3006e74d"><div class="caption">I Sverige arbetar 22 procent inom industrin, och så är det i de flesta länder i norra och västra Europa. Men i mellersta Europa är det vanligare med industriarbete.</div></div><p>Längre österut är industrin inte lika modern. Där är en större del av befolkningen industriarbetare. Flera länder i mellersta Europa är typiska industriländer, till exempel Tjeckien och Slovakien.</p></div></section></body></html></div></body></html>