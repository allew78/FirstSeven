<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="4f27ae58-872e-417a-a1c7-6d2a767481c9"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec96-8-1" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Is och tundra" data-uuid="add75702-c44b-41b8-bc47-aea46d222883" data-show-toc="true"><span data-type="physicalpageref" data-uuid="d104640e2023" class="physicalpageref" data-value="52"></span>Is och tundra</h4></div><div data-type="paragraph" id="978-9-147-10385-0_SOS_Geo_imageexport-Sec96-8-1-text" data-uuid="f1403c5f-a193-4073-9380-8d5d72566f57"><div><img src="assets/SOS_Geografi_0052_9789147103850_art_r1.png" data-type="illustration" data-uuid="92e2314b-3cbb-4f8e-8ae4-e3304c0d3c70"><div class="caption">Blomstrandsglaciären på Spetsbergen i Svalbard, en av Arktis många glaciärer.</div></div><p>Även på land finns mycket is i Arktis. Största isen är den inlandsis som täcker nästan hela Grönland. Det finns också många stora och små glaciärer. Isen täcker ungefär en tredjedel av fastlandet.</p><div><img src="assets/SOS_Geografi_0052_9789147103850_art_r2.png" data-type="illustration" data-uuid="2628848b-16fa-49be-865c-80dc3435bcdd"><div class="caption">Myskoxen överlever vintern i Arktis, trots att det finns väldigt lite föda på den djupfrysta tundran.</div></div><p>I de norra delarna av Sibirien, Alaska och Canada är marken frusen hela året. På sommaren tinar bara det översta jordlagret. Sådan frusen mark kallas tundra, och där växer mest lavar, mossor, gräs och låga buskar.</p><p>Jordens klimat har blivit varmare och allra mest har medeltemperaturen stigit i Arktis. Det har gjort att tundran har tinat upp mer än tidigare. Hus och ­vägar som varit byggda direkt på den frusna marken har sjunkit ner i jorden och förstörts.</p></div></section></body></html></div></body></html>