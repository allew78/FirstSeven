<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="83b2279c-9246-4216-aca0-9a3209e107c8"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec677-7-2" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Jordbävningen i Haiti 2010" data-uuid="5a7a0175-14aa-454f-8e80-ec0b8d6ee463" data-show-toc="true">Jordbävningen i Haiti 2010</h4></div><div data-type="paragraph" id="978-9-147-10385-0_SOS_Geo_imageexport-Sec677-7-2-text" data-uuid="c05ee26a-7792-479a-a5e3-c24826e12f71"><p>Den 12 januari 2010 drabbades huvudstaden Port-au-Prince i Haiti av en kraftig jordbävning. Den började 10 kilometer ner i jordskorpan strax söder om staden. Skalvet spred sig ganska nära jordytan, skakningarna blev våldsamma och varade i cirka 20 sekunder. Jordbävningen uppmättes till 7,0 på Richterskalan och följdes av flera häftiga efterskalv. Så gott som alla hus i den södra delen av staden rasade samman och många människor dödades omedelbart.</p><p>Haiti ligger i ett område där den karibiska kontinentalplattan krockar med den nordamerikanska och jordbävningar är vanliga. Men Haiti är ett av världens fattigaste länder, och husen var inte på något sätt byggda för att stå emot en jordbävning. Det fanns heller ingen räddningstjänst som kunde hjälpa skadade, och de sjukhus som fanns hade rasat samman. Enligt myndigheterna på Haiti dog 316 000 människor i samband med jordbävningen, 300 000 skadades och nästan 2 miljoner blev hemlösa.</p></div></section></body></html></div></body></html>