<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="3c8fcb3b-f31c-4b61-94fa-c909db79cebc"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec586-6-1" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Brasilien" data-uuid="517772b1-9153-444a-af6b-64102c2b7d47" data-show-toc="true">Brasilien</h3></div><div data-type="paragraph" id="978-9-147-10385-0_SOS_Geo_imageexport-Sec586-6-1-text" data-uuid="d54a164c-12f6-4e97-9bca-ed106fda3b0b"><div><img src="assets/SOS_Geografi_0286_9789147103850_art_r2.png" data-type="illustration" data-uuid="68c1063a-c3e5-4e1a-806e-0bd8526417f9"><div class="caption">I detta diagram kan du jämföra de tre länderna vad gäller vilka energiråvaror som är viktigast. På de följande sidorna finns uppgifter som gör att du också kan jämföra dem till exempel i fråga om råvaror och näringsgrenar, industrialisering, folkmängd och läskunnighet.</div></div><p>Brasilien är världens till ytan femte största land. Det är det i särklass största och folkrikaste landet i Sydamerika. Där bor ungefär 200 miljoner människor, men det är inte så många, med tanke på hur stort landet är. Ungefär 85 procent av invånarna bor i städer, och nästan alla städerna ligger vid kusten eller nära den. Som du kan se i en atlas verkar inlandet nästan tomt på människor, orter och järnvägar, och där finns bara ett fåtal motorvägar.</p></div></section></body></html></div></body></html>