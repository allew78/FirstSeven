<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="2039b59e-3543-4293-bd79-06e9ba55c994"><html><head><meta http-equiv="Content-Type" content="text/html; charset=UTF-8"></head><body><section class="section-l1" id="978-9-147-10385-0_SOS_Geo_imageexport-Sec644-6-15" showtoc="true" ispage="true"><div class="titles"><h2 class="main section-l1" data-level="1" data-type="section-section" data-label="Jordens sopor" data-uuid="18fbeddd-d7af-431d-9efb-b5dfcb40d85a" data-show-toc="true"><span data-type="physicalpageref" data-uuid="d104640e12232" class="physicalpageref" data-value="316"></span>Jordens sopor</h2></div><div data-type="paragraph" id="978-9-147-10385-0_SOS_Geo_imageexport-Sec644-6-15-text" data-uuid="38076f17-3805-4f92-a8d3-6053545de189"><p>På 50- och 60-talet var det ingen som funderade över jordens be­gränsade resurser. I industriländerna producerade fabrikerna fler och fler varor, konsumenterna handlade och konsumtionen ökade år från år. Vi handlade prylar, använde dem ett tag, och slängde dem senare.</p><p>I industriländerna växte soptipparna. Allt som slängdes hamnade ju till slut på soptippen. Med tiden insåg fler och fler att detta inte var hållbart i längden. Värdefulla råvaror användes en kort tid för att sedan kastas på tippen. Nu är många länder i stället sakta på väg mot ett samhälle där resurserna återanvänds eller återvinns gång på gång. I stället för att slänga eller elda upp alla sopor ska vi nu försöka att ta vara på den resurs som soporna är.</p><div class="fact"><p class="title">Sopor per svensk</p><p>Med statistik kan man visa allting, och beroende på hur man räknar varierar mängden hushållssopor per svensk stort. Räknar man på vad varje svenskt hushåll faktiskt lämnar får man en siffra och räknar man på totala mängden hushållssopor som produceras i samhället får man en annan. Den totala mängden hushållssopor var år 2010 463 kg per person.</p></div><p>I detta så kallade kretsloppssamhälle kan alla få en viktig roll att spela.</p></div></section></body></html></div></body></html>