<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="bdabb6e0-d10b-49e2-90ac-a9c7ba5702b6"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec51-6-3" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Havsströmmar" data-uuid="72e8829e-3220-4972-bc2f-a29cb7a8f8f3" data-show-toc="true"><span data-type="physicalpageref" data-uuid="d104640e1129" class="physicalpageref" data-value="28"></span>Havsströmmar</h3></div><div data-type="paragraph" id="978-9-147-10385-0_SOS_Geo_imageexport-Sec51-6-3-text" data-uuid="9bd3a28d-30d1-40a6-b1fc-cf65c1f860a6"><div class="fact"><p class="title">Mycket vatten i Golfströmmen</p><p>Golfströmmen är en mäktig havsström som för med sig enorma mängder vatten. Utanför Skandinavien för Golfströmmen med sig ungefär femtio gånger mera vatten än alla jordens floder tillsammans!</p></div><p>Den starka solstrålningen vid ekvatorn värmer upp havsvattnet. När vattnet blir varmare utvidgas det, tar mer plats. Havsytan stiger då kring ekvatorn och det varma vattnet strömmar sedan både mot norr och söder. Väldiga havsströmmar bildas, som sedan drivs på av de vindar du läst om tidigare.</p><p>När det varma vattnet närmar sig kallare områden vid polerna kyls det ner. Det tar då mindre plats, blir tyngre och sjunker. Detta kalla vatten strömmar sedan utmed havsbottnen tillbaka mot ekvatorn.</p><p>Havens strömmar har mycket stor betydelse för klimatet. Vårt milda klimat i Norden beror till stor del på Golfströmmen, som för med sig varmt vatten från havet utanför Mexiko. Det varma vattnet gör att Norska havet inte fryser till is på vintern. Hamnarna i norra Norge är isfria hela året, trots att de ligger norr om polcirkeln.</p><p>Men det finns också kalla havsströmmar, som gör att klimatet blir kallare än det annars skulle ha varit. Labradorströmmen utanför Nordamerikas östkust ger New York bistra vintrar, trots att staden ligger lika långt söderut (på samma breddgrad) som Rom. Utanför New Foundland i östligaste Canada möter den kalla Labradorströmmen den varma Golfströmmen. Här är det ofta tät dimma, och här har många fartyg kolliderat och gått under.</p></div></section></body></html></div></body></html>