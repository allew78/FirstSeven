<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="9782887d-d33a-4f4d-ae5b-e3282fb54259"><html><head><meta http-equiv="Content-Type" content="text/html; charset=UTF-8"></head><body><section class="section-l1" id="978-9-147-10385-0_SOS_Geo_imageexport-Sec285-5-2" showtoc="true" ispage="true"><div class="titles"><h2 class="main section-l1" data-level="1" data-type="section-section" data-label="Jordens skogar" data-uuid="641f0684-ddd1-4646-8820-abcb2f30d9dc" data-show-toc="true"><span data-type="physicalpageref" data-uuid="d104640e5785" class="physicalpageref" data-value="146"></span>Jordens skogar</h2></div><div data-type="paragraph" id="978-9-147-10385-0_SOS_Geo_imageexport-Sec285-5-2-text" data-uuid="81fb8d63-135d-4da8-b27d-d78b1769238a"><p>Ungefär en tredjedel av jordens landyta täcks av skog. Skogen finns till största delen som barrskog på norra halvklotet och som regnskog vid ekvatorn. Det norra barrskogsbältet, som också kallas tajgan, sträcker sig från Skandinavien, genom den europeiska delen av Ryssland och de södra delarna av Sibirien, genom Alaska och Canada. Klimatet är kyligt med en lång, kall, mörk vinter och en kort sommar. Det är ett klimat som passar granen, och därför domineras tajgan av vidsträckta granskogar.</p><div class="fact"><p class="title">Jordens skogsområden</p></div><div><img src="assets/SOS_Geografi_0146_9789147103850_art_r1.png" data-type="illustration" data-uuid="8ae41822-8e4d-4c73-b414-bb695dc2fb19"></div><p>Vid ekvatorn är det istället varmt och fuktigt, och här finns jordens artrikaste vegetation, den tropiska regnskogen. Regnskogen sträcker sig också i ett bälte kring jordklotet, genom Sydamerika, Afrika, Sydöstasien och den stora ön Nya Guinea.</p></div></section></body></html></div></body></html>