<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="45e6fe9a-f380-47c7-a376-3754ad726c93"><html><head><meta http-equiv="Content-Type" content="text/html; charset=UTF-8"></head><body><section class="section-l1" id="978-9-147-10385-0_SOS_Geo_imageexport-Sec359-5-2" showtoc="true" ispage="true"><div class="titles"><h2 class="main section-l1" data-level="1" data-type="section-section" data-label="Ut i naturen – utan att störa eller förstöra " data-uuid="f983307a-41f8-4a68-bef7-7bb4244f8a95" data-show-toc="true"><span data-type="physicalpageref" data-uuid="d104640e6928" class="physicalpageref" data-value="182"></span>Ut i naturen – utan att störa eller förstöra</h2></div><div data-type="paragraph" id="978-9-147-10385-0_SOS_Geo_imageexport-Sec359-5-2-text" data-uuid="3302e37e-550c-4272-8540-00a955b92fc4"><p>Vi använder naturen också på fritiden. Det är ju skönt att bara vara där: att solbada på en klippa vid havet, vandra i skogen en vårdag när träden just slagit ut och fåglarna sjunger som mest eller att skida över orörda snövidder. Det känns som avkoppling och som om naturupplevelsen ger nya krafter. Det kan kallas för <em>rekreation</em>. Här i Norden har vi en lång tradition att rekreera oss i lugnet ute i naturen.</p><p></p><div><img src="assets/SOS_Geografi_0182_9789147103850_art_r1.png" data-type="illustration" data-uuid="e23abbf5-5d37-4b52-8393-8537ddaa0522"></div>I naturen finns också så mycket att göra: fiska året runt, jaga under vissa perioder, plocka bär och svamp på hösten. Det kan bli mycket mat som man får gratis på det sättet. Får man verkligen plocka bär överallt, utan att betala?<p></p><p><span data-type="physicalpageref" data-uuid="d104640e6943" class="physicalpageref" data-value="183"></span>Mycket motion kan man också få i naturen. Man kan vandra dag efter dag längs vildmarksleder, klättra, rida, paddla kajak och segla eller vara ute på äventyrliga färder i älvar och forsar. Men får alla verkligen vara överallt? Det är ju andra som äger marken.</p></div></section></body></html></div></body></html>