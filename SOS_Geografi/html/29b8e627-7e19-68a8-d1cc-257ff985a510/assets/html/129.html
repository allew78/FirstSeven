<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="23c9f54b-90ce-4d3f-bc9b-426d80496ed5"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec186-7-2" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Var ökar befolkningen snabbast?" data-uuid="bf1c6215-57fc-4916-9cbb-e0cef230f561" data-show-toc="true"><span data-type="physicalpageref" data-uuid="d104640e3782" class="physicalpageref" data-value="101"></span>Var ökar befolkningen snabbast?</h4></div><div data-type="paragraph" id="978-9-147-10385-0_SOS_Geo_imageexport-Sec186-7-2-text" data-uuid="8b86716c-1395-4207-810d-9a80e108a6e2"><p>I Sverige ökar befolkningen med en halv procent per år. Det är en långsam takt. Det betyder att det kommer att ta mer än hundra år innan vi blir dubbelt så många i Sverige som vi är i dag. Som du kan se på kartan är det likadant i många andra länder i Europa. I Ryssland och många länder i östra och sydöstra Europa har invånarantalet däremot minskat de senaste åren.</p><div class="fact"><p class="title">när fördubblas antalet invånare?</p><p>En högre folkökningstakt leder till att befolkningen fördubblas snabbare.</p><p><em>Årlig</em> <em>Antal år</em></p><p><em>folkökning (%)</em> <em>för fördubbling</em></p><p>0,5 140</p><p>1,0 70</p><p>2,0 35</p><p>3,0 23</p><p>4,0 17</p><p>År 2010 var folköknings­takten 0,5% i Sverige. I Etiopien var den 3,2%. I en storstad som Jakarta i Indonesien var den mer än 5%.</p></div><p>Snabbast ökar befolkningen i Afrika och sydvästra Asien. I de folkrika länderna Kongo-Kinshasa och Etiopien i Afrika blir folkmängden dubbelt så stor på bara 20–25 år. Där är det svårt att ge möjligheter till ett bra liv för alla som föds och ska växa upp.</p></div></section></body></html></div></body></html>