<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="20cc0909-54a6-4447-8bbe-bfc03ce53926"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec366-6-2" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Rörligt friluftsliv" data-uuid="a5792f31-1331-4170-911b-55f4102ad342" data-show-toc="true"><span data-type="physicalpageref" data-uuid="d104640e7005" class="physicalpageref" data-value="186"></span>Rörligt friluftsliv</h3></div><div data-type="paragraph" id="978-9-147-10385-0_SOS_Geo_imageexport-Sec366-6-2-text" data-uuid="c41a4178-8168-4ea7-8e36-e902891d292b"><p>En del vill verkligen röra sig mycket ute i naturen. Många dagars vandring, cykling eller kanotpaddling ger nya naturintryck och mycket bättre kondition.</p><div><img src="assets/SOS_Geografi_0186_9789147103850_art_r1.png" data-type="illustration" data-uuid="aebe86f2-448a-4a57-9182-142f089cbd2f"><div class="caption">Ute i naturen finns ibland vägvisning för den som saknar en egen karta. Dessa pilar visar att här går vandringsleden Sörmlandsleden.</div></div><p>I Sverige finns en stor mängd vandringsleder som underhålls. Det innebär till exempel att någon varje år ser till att träbroarna över bäckarna repareras om de har murknat eller gått sönder. Ofta måste man också röja buskar och trädskott som annars skulle göra leden igenvuxen inom några år. Utmed långa och välkända leder brukar det också finnas övernattningsskydd eller enkla stugor.&nbsp;</p><p>Lederna finns i olika naturmiljöer. Här är några exempel:</p><p>Kungsleden är den mest kända av Sveriges alla vandringsleder. Den börjar vid Abisko i norr och går genom Lapplandsfjällen ner till Hemavan, en sträcka på ungefär 40 mil. Förutom Kungsleden finns det cirka 550 mil vandringsleder i den svenska fjällvärlden.</p><p>Bohusleden är en 37 mil lång vandringsled som börjar i Lindome söder om Göteborg, går genom nästan hela Bohuslän och slutar i Strömstad. Den går bland annat genom skogsområdena Svartedalen och Kynnefjäll. På nätet kan man hitta beskrivningar av de olika etapperna och även kartor som man kan skriva ut.&nbsp;</p><div><img src="assets/SOS_Geografi_0186_9789147103850_art_r2.png" data-type="illustration" data-uuid="d3ba4752-9e1a-47eb-bd48-d10e61e04039"><div class="caption">Den som vandrar på Kungsleden kommer verkligen i kontakt med naturen. Utmed leden finns stugor där man kan övernatta.&nbsp;</div></div><p>Sörmlandsleden består av ett antal vandringsleder, tillsammans 100 mil som slingrar sig genom landskapet Södermanland.</p></div></section></body></html></div></body></html>