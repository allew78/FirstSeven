<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="768ed1e6-7fbc-47a6-943c-9538cab6092d"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec171-6-5" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Fiskodling" data-uuid="e4676ae1-655e-49c8-ab49-65f9d30c107d" data-show-toc="true"><span data-type="physicalpageref" data-uuid="d104640e3490" class="physicalpageref" data-value="94"></span>Fiskodling</h3></div><div data-type="paragraph" id="978-9-147-10385-0_SOS_Geo_imageexport-Sec171-6-5-text" data-uuid="cbba5513-be7b-4ec8-813f-743c27397ce9"><div><img src="assets/SOS_Geografi_0094_9789147103850_art_r1.png" data-type="illustration" data-uuid="b9bcde8f-c4a8-463f-914b-b1bf16f09ce0"><div class="caption">Allt mer fisk odlas runt om i världen. I Kina odlas olika arter av karpfiskar, antingen i dammar som på bilden eller ute på risfälten. Bilden är från provinsen Yunnan i Kina. Överflödsvatten från dammarna bevattnar odlingarna bredvid.</div></div><p>Det går också att odla fisk. Fiskyngel kan placeras i stora burar i havet, där ynglen sedan matas och växer till. Norsk fjordlax är ett exempel på fisk som odlas på detta sätt.</p><p>I Kina har fisk odlats sedan mer än 3000 år. Odlingen sker i speciella dammar eller på de översvämmade risfälten. Fiskarna äter växtplankton och döda växt- och djurdelar som finns på bottnen.</p><p>Genom att gödsla dammarna kan mängden växtplankton ökas. Då blir det mera mat till fiskarna och de växer snabbare. För att öka produktionen av fisk ännu mera kan fisken matas med spannmål.</p><p>Fiskodling i dammar och på risfälten ökar mer och mer för varje år. Om tio år kommer den troligen att producera mera kött än all världens boskapsuppfödning.</p><div class="concept"><p>Plankton</p><p>=</p><p>små växter och djur som</p><p>driver omkring i vattnen.</p></div></div></section></body></html></div></body></html>