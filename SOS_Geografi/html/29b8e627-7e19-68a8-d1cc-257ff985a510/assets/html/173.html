<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="088b2233-e605-4371-8a9d-755d44524ce7"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec244-7-4" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Ovanliga metaller" data-uuid="b6de2280-2e15-4afa-a220-1201c4aba27e" data-show-toc="true">Ovanliga metaller</h4></div><div data-type="paragraph" id="978-9-147-10385-0_SOS_Geo_imageexport-Sec244-7-4-text" data-uuid="4cad40fa-b200-4c68-a089-60829da35690"><p>En del metaller finns i väldigt små mängder i jordskorpan, andra är svåra att komma åt. Ny teknik kan också kräva metaller som det inte finns tillräckligt av på marknaden. Ett exempel på detta är de så kallade <em>sällsynta jordartsmetallerna</em>. Det är 17 stycken metaller som trots namnet inte är särskilt sällsynta. Men de finns i mycket små mängder i olika jordlager. Stora jordmassor måste grävas upp för att komma åt metallerna, vilket medför höga kostnader och allvarliga miljöproblem.</p><p>Metallerna används framförallt i ny miljövänlig teknik som batterier, vindkraftverk och lågenergilampor, men också i dataskärmar och mobiltelefoner. Så gott som all utvinning av dessa metaller sker idag i Kina, som dessutom behöver metallerna för egen produktion och därför drar ner på exporten till andra länder.</p><div class="fact"><p class="title">Sällsynta jordartsmetaller</p><p>Exempel: neodym finns i din mobiltelefon och dina hörlurar, och i elektriska motorer.</p></div><p>Lantan ingår i batterier till hybridbilar, i till exempel Toyota Prius ingår 10 kg lantan. <em>(Toyota beräknas förbruka 7 500 ton lantan om året.)</em></p><p>Lågenergilampor <em>(90 % tillverkas i Kina)</em> innehåller ett flertal sällsynta metaller, bland annat europium och yttrium.</p></div></section></body></html></div></body></html>