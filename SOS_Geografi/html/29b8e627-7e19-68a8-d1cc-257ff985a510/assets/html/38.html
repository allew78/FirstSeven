<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="309ac576-742a-4ba9-8c6e-1af6dd77c8bf"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec57-7-1" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Varför regnar det?" data-uuid="9d35bca2-1f3e-42fe-af87-de75803643c9" data-show-toc="true">Varför regnar det?</h4></div><div data-type="paragraph" id="978-9-147-10385-0_SOS_Geo_imageexport-Sec57-7-1-text" data-uuid="66be3f60-e4c4-41fa-8ab7-fd1d1a68c3fd"><div><img src="assets/SOS_Geografi_0031_9789147103850_art_r1.png" data-type="illustration" data-uuid="b155b21b-13cb-4aac-98c7-28c623d050f0"><div class="caption">... men lågtryck är tyvärr minst lika vanliga.</div></div><p>Orsaken till att det regnar är alltid densamma. Det beror alltid på att varm och fuktig luft tvingas uppåt i atmosfären och kyls ner. När varm luft blir kallare samlas den vattenånga som finns i luften till små droppar, och dropparna blir till moln. Du kan jämföra med vad som händer när solen går ner en varm augustidag. Då sjunker temperaturen och det bildas dimma, särskilt över sjöar och vattendrag där luften är fuktig. Dimman består av små vattendroppar precis som molnen.</p><p><span data-type="physicalpageref" data-uuid="d104640e1262" class="physicalpageref" data-value="32"></span>Regnväder kan bildas på tre sätt</p><p></p><div><img src="assets/SOS_Geografi_0032_9789147103850_art_r2.png" data-type="illustration" data-uuid="7255587d-b811-4ba2-ab41-92b06fff4a04"></div>När det regnar beror det alltså på att fuktig luft stiger uppåt i atmo­sfären och kyls ner. Men den fuktiga luften kan tvingas upp på olika sätt.<p></p><p>När det regnar i Sverige beror det oftast på att varm och fuktig luft från Atlanten möter kall luft från polartrakterna. Den kalla polarluften är tung och tvingar upp Atlantluften som kyls ner och så regnar det. Eller snöar på vintern. Detta kallas frontnederbörd.</p><p>En annan typ av regn är det som drabbar till exempel staden Bergen på Norges västkust. När den fuktiga Atlantluften blåser in med sydvästliga vindar mot Norges branta kust tvingas den uppåt, kyls av och så regnar det.</p><div><img src="assets/SOS_Geografi_0032_9789147103850_art_r1.png" data-type="illustration" data-uuid="385dd272-83d6-4caa-8d8d-18257b311848"><div class="caption">Åskregn. När varm luft stiger hastigt kan det bli åskväder.</div></div><p>Den tredje typen av regnväder uppstår på sommaren, oftast i inlandet. Soliga dagar värms marken som i sin tur värmer luften ovanför. Varm luft utvidgar sig, blir lättare och stiger. När den kommit tillräckligt högt upp kyls den ner och det kan leda till häftiga skurar frampå eftermiddagen.</p></div></section></body></html></div></body></html>