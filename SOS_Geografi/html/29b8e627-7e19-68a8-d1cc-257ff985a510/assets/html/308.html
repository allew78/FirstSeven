<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="a1941747-6f3f-4bae-b4de-c807b288016e"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec438-6-5" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Andra storstadsområden i Europa" data-uuid="610fcc3b-ed79-49c6-a842-b252747383ee" data-show-toc="true"><span data-type="physicalpageref" data-uuid="d104640e7955" class="physicalpageref" data-value="216"></span>Andra storstadsområden i Europa</h3></div><div data-type="paragraph" id="978-9-147-10385-0_SOS_Geo_imageexport-Sec438-6-5-text" data-uuid="303e0005-40b6-4fa8-9216-947b028f07f6"><p>Nederländerna och Belgien är de två mest tättbefolkade länderna i Europa. Nederländerna är till ytan inte större än landskapen Skåne och Småland tillsammans, men där bor nästan dubbelt så många människor som i hela Sverige. Städerna ligger mycket tätt och motorvägar knyter samman dem som i ett nät. Lika tättbefolkat är Ruhrområdet i västra Tyskland. Man kan se från den ena staden till den andra, och tillsammans har städerna mer än tio miljoner invånare.</p><p>Europas allra största stad är Rysslands huvudstad Moskva. Med förorterna inräknade bor där 14 miljoner människor.</p><div><img src="assets/SOS_Geografi_0216_9789147103850_art_r1.png" data-type="illustration" data-uuid="4ea9746c-25eb-4400-a035-dae886bf1902"></div><p>Svarta havet</p><p>Medelhavet</p><p>Tättbefolkade och glesbefolkade områden i Europa. Varje liten prick står för en miljon invånare. Tänk på att Europas sydgräns går genom Medelhavet och Svarta havet!</p><p>De skandinaviska länderna är glesbefolkade i jämförelse med hur det är i andra delar av Europa. Turister som besöker Skandinavien uppskattar de fria ytorna. Här slipper de trängas så som i hemtrakterna.</p><p>Kartan ger en god översikt över var de tättbefolkade områdena finns, och den visar också var de allra största städerna ligger. Kartan är mer än tio år gammal, men den kan fortfarande användas, för Europas befolkning ökar numera mycket långsamt och invånarna bor också nu för tiden ungefär där kartan visar.</p></div></section></body></html></div></body></html>