<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="abb95fd1-1dcd-4671-8629-be918df66f22"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec71-7-1" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Regnskog" data-uuid="d230eebc-967d-417c-8192-22ef00280de0" data-show-toc="true">Regnskog</h3></div><div data-type="paragraph" id="978-9-147-10385-0_SOS_Geo_imageexport-Sec71-7-1-text" data-uuid="bad2a323-fdc4-40db-9fab-67aaa463c5cf"><p>Regnskogar finns i den tropiska zonen norr och söder om ekvatorn. De största områdena finns i Kongo i Afrika och i Amazonas i Sydamerika. Klimatet i regnskogen är ungefär som i ett växthus, mycket varmt och fuktigt. Tänk dig att bo hela ditt liv i ett växthus där det dessutom regnar så gott som varje dag. Det är lätt att förstå att den varma och fuktiga miljön är påfrestande. Tropiska sjukdomar som malaria är dessutom vanliga. Människan är dåligt anpassad till att klara miljön i regnskogen, och det bor ganska få människor där.</p><p>Regnskogen är den miljö på jorden där det finns flest olika arter. Trots att regnskogen täcker en liten del av jordens landyta finns ungefär hälften av alla växt- och djurarter där.</p><p><span data-type="physicalpageref" data-uuid="d104640e1527" class="physicalpageref" data-value="39"></span>Det finns hundratals olika trädarter i regnskogen, och flera kan bli upp till 60 meter höga. I regnskogen finns nästan inga växter på marken dit ljuset har svårt att nå. Olika sorters växtsamhällen växer på olika höjd i trädens kronor.</p><p>Löven som faller ner på marken bryts fort ner, och näringen sugs upp med en gång av trädens rötter. Detta gör att jorden är väldigt näringsfattig, näringen finns bunden i växterna.</p><p>I regnskogen växer träden i olika skikt. De mest ljuskrävande har sina kronor högst upp, medan de mer skuggtåliga finns på olika nivåer under. Uppe i trädkronorna växer många olika arter av orkidéer, ormbunkar, mossor och liljeväxter. På trädstammarna slingrar sig lianer.</p></div></section></body></html></div></body></html>