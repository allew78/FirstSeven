<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="8f5d1524-db73-42d4-9aef-c4986b3d4386"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec238-7-1" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Staden Kiruna måste flyttas" data-uuid="f7540b84-e811-42ad-8d43-3f0a0457e08e" data-show-toc="true">Staden Kiruna måste flyttas</h4></div><div data-type="paragraph" id="978-9-147-10385-0_SOS_Geo_imageexport-Sec238-7-1-text" data-uuid="765e179e-b47f-4832-a5cb-ad4723923784"><p>Utan gruva – inget Kiruna. Staden byggdes när gruvdriften startade och är än idag nästan helt och hållet beroende av gruvnäringen. Därför måste staden nu flyttas. Enligt planerna ska det nya Kiruna ligga några kilometer åt nordväst på berget Luossavaaras sluttning.</p><p><span data-type="physicalpageref" data-uuid="d104640e4927" class="physicalpageref" data-value="127"></span>Det är förstås inte lätt att flytta en stad. En del ledningar och avloppsnät har redan flyttats. Snart ska järnvägen få en ny sträckning. Vad som ska hända med järnvägsstationen, som är ett stort hus byggt i tegel, är oklart. Kanske måste den rivas.</p><p>Däremot ska den timrade kyrkan, som har blivit utsedd till Sveriges vackraste byggnad, plockas ner i småbitar, flyttas och sättas upp på en ny plats. Kanske kan även det pampiga stadshuset flyttas. Det stora huset är byggt i tegel och marmor med en hög klockstapel på taket. För att flytta stadshuset måste en 50 meter bred väg byggas. Alla hus som inte kan flyttas kommer att rivas.</p></div></section></body></html></div></body></html>