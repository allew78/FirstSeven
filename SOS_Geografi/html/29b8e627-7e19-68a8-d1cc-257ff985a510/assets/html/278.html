<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="fc5d5e5c-97d3-4db0-b8fe-11fe7804e885"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec393-6-2" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Boendemiljöer i staden" data-uuid="58f09bcd-fcab-44e1-8def-bd78a8e79414" data-show-toc="true"><span data-type="physicalpageref" data-uuid="d104640e7360" class="physicalpageref" data-value="198"></span>Boendemiljöer i staden</h3></div><section class="section-l3" id="978-9-147-10385-0_SOS_Geo_imageexport-Sec394-7-1" showtoc="true" ispage="false"><div class="titles"><h4 class="main section-l3" data-level="3" data-type="section-subparagraph" data-label="Vad är en bra bostad?" data-uuid="2e34b39b-9d00-40e7-9c49-43f9a2f2505e" data-show-toc="true">Vad är en bra bostad?</h4></div><div data-type="paragraph" id="978-9-147-10385-0_SOS_Geo_imageexport-Sec394-7-1-text" data-uuid="bb80ed5e-185a-4a9e-bd71-8193590c9aa1"><p>De flesta människor flyttar ganska många gånger under sitt liv. En del flyttar för att de fått arbete på en annan ort eller för att de vill börja på en utbildning som inte finns i hemorten. Men de flesta flyttar för att de vill ha en bättre bostad.</p><div><img src="assets/SOS_Geografi_0198_9789147103850_art_r1.png" data-type="illustration" data-uuid="ed100d0c-44a3-45e7-a9f7-b4c22f81c785"><div class="caption">Den äldre damen bor i Stockholm, i en service­lägenhet i huset till höger.</div></div><p>Nästan alla ungdomar flyttar hemifrån när de blir vuxna. Många startar med ett andrahandskontrakt till en liten lägenhet. De som pluggar bor ofta i studentbostäder eller i hyresrum. Kanske får de flytta flera gånger innan de får en egen lägenhet.</p><p>När de blir äldre och får barn behövs mer utrymme. Många vill då byta miljö och flyttar från lägenheten inne i staden till ett hus med trädgård. När deras barn i sin tur blivit vuxna och flyttat hemifrån, så flyttar kanske föräldrarna till en mindre bostad igen, som ligger närmare centrum. De är tillbaka där de startade.</p><p>I Sverige flyttar många till servicehus när de blir gamla och har svårt att sköta städning och matlagning. Där ska de få den dagliga hjälp de behöver.</p></div></section></section></body></html></div></body></html>