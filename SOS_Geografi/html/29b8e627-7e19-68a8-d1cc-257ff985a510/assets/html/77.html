<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="8b300f25-0496-4d5b-a728-db7a84ba739b"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec113-7-1" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Vågor" data-uuid="8ea4fd55-9be1-49c1-b0f4-429ad4e65d10" data-show-toc="true">Vågor</h4></div><div data-type="paragraph" id="978-9-147-10385-0_SOS_Geo_imageexport-Sec113-7-1-text" data-uuid="d021ffa4-d4e2-4b98-a1fe-4be3397d70c8"><p>”Vind föder våg” är ett gammalt uttryck som betyder att det är vinden som orsakar vågorna. Ute på öppna havet kan vågorna bli ganska höga, men framför allt kan de bli väldigt långa. En havsvåg kan bli 15 meter hög men 200 meter lång! I en våg rör sig vattnet upp och ned i en cirkel (se figur). Vattnet flyttar sig bara upp och ned medan vågen rullar förbi. Du kan jämföra med när åskådarna på en fotbollsmatch gör vågen. Varje åskådare rör sig bara upp och ner medan vågen rullar fram.</p><p>När en stor havsvåg närmar sig land bromsas vågens underdel mot bottnen. Vågen reser sig, blir kortare och högre. Överdelen faller framåt, och ibland får vågen den perfekt rundade form där surfarna kan forsa fram på sina brädor.</p><p>De största och mest perfekta surfingvågorna bildas antagligen vid ön Maui i Hawaii i Stilla havet. Vågorna där kan bli över 20 meter höga, nästan lika höga som ett femvåningshus. Inget för amatörer alltså, och det är bara några få surfare i världen som vågar utmana dessa jättevågor.</p><p>Surfvågorna vid Maui föds när det stormar utanför Alaskas kust, 300 mil norrut. Det tar tre dagar för vågorna att komma till Maui. På vägen har våghöjden minskat och längden ökat. En sådan lång och gammal våg kallas för dyning. När dessa närmar sig land bromsas underdelen upp av ett långgrunt rev. Dyningarna reser sig brant och bildar i allra bästa fall en 20 meter hög, perfekt formad surfvåg.</p></div></section></body></html></div></body></html>