<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="60c9eb54-9f4d-4f6e-8a19-ac47d7ccf032"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec223-6-2" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Kontinenterna rör sig" data-uuid="0f070b28-ab0e-4018-a63f-9b1b6ed3cb3d" data-show-toc="true"><span data-type="physicalpageref" data-uuid="d104640e4567" class="physicalpageref" data-value="119"></span>Kontinenterna rör sig</h3></div><div data-type="paragraph" id="978-9-147-10385-0_SOS_Geo_imageexport-Sec223-6-2-text" data-uuid="b86207f4-6edf-41ee-9e2d-86c4044972ca"><p>Det är svårt att tänka sig att marken vi står och går på sakta rör sig. Jordskorpan verkar vara fast och stabil, den består ju av hårda berget. Ändå påstod en man som hette Alfred Wegener redan 1912 att kontinenterna långsamt gled runt på jorden som gigantiska skepp. Han ansåg också att alla kontinenterna tidigare hade suttit ihop i en enda superkontinent som han kallade Pangea (= allt land).</p><div><img src="assets/SOS_Geografi_0119_9789147103850_art_r1.png" data-type="illustration" data-uuid="5cb5431f-ec40-426c-bdb9-a9110b14849c"><div class="caption">Jordskorpan är uppdelad i sju större och ett tiotal mindre så kallade kontinentalplattor. Varje platta består av jordskorpan och den översta delen av manteln. Dessa plattor flyttar sig sakta. På vissa platser glider plattorna ifrån varandra, och magma väller upp i den spricka som bildas. Mittatlantiska ryggen är en bergskedja på havets botten ungefär mitt i Atlanten. Här glider plattorna isär. Sydamerikanska plattan glider bort från Afrikanska plattan, och Nord­amerikanska plattan glider bort från Eurasiska plattan. Samtidigt väller magma upp, som hela tiden bildar ny havsbotten. Vid gränserna mellan kontinentalplattorna är vulkanutbrott och jordbävningar vanliga.</div></div><p>Om du studerar en världskarta ser du att till exempel Sydamerika och Afrika passar ihop som två bitar i ett pussel. Dessutom består de båda kontinenterna av samma berg­arter där de en gång satt ihop. Fossil visar att samma djurarter levde både i Afrika och i Sydamerika för 200 miljoner år sedan. Detta skulle vara helt omöjligt om världskartan vid den tiden hade sett ut som den gör idag.</p><div class="concept"><p>Fossil</p><p>=</p><p>är avtryck eller avgjutningar av växter eller djur som bevarats i berget.</p></div></div></section></body></html></div></body></html>