<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="f90a32dd-6aad-4ff5-bca7-54413940d22e"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec507-6-4" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Vindkraft" data-uuid="c9a644d6-d2b7-4f96-a3d0-77c78bb4fcd9" data-show-toc="true"><span data-type="physicalpageref" data-uuid="d104640e9341" class="physicalpageref" data-value="246"></span>Vindkraft</h3></div><div data-type="paragraph" id="978-9-147-10385-0_SOS_Geo_imageexport-Sec507-6-4-text" data-uuid="64a853fa-b3ce-4bcc-95eb-d3956be35ccd"><div><img src="assets/SOS_Geografi_0246_9789147103850_art_r1.png" data-type="illustration" data-uuid="9e941d3c-9ce6-461d-9bae-b3067e9b9888"><div class="caption">Vindkraftverken på Middelgrund i Danmark var en av de första vindkraftsparkerna som byggdes ute i havet. Där finns idag 20 stycken ”vindmöllor”.</div></div><p>Solen värmer mark, vatten och luft och får vindarna att blåsa. Vinden driver propellern, eller rotorn som det heter, på ett vindkraftverk som i sin tur driver en generator som ger ström. Ett modernt vindkraftverk tar till vara ungefär 30 procent av energin i vinden som blåser förbi rotorn.</p><p>I Danmark kommer nästan 20 procent av elenergin från vindkraft (bäst i världen!). Om 30 år ska andelen vara 50 procent. I Sverige är andelen mindre än en procent, men målet är sju procent redan 2015. Det betyder att det behöver byggas ungefär 200 nya vindkraftverk om året. På Gotland fanns redan år 2009 150 vindkraftverk som täckte en femtedel av öns elförbrukning. Där siktar man på att bygga 500 nya under de närmaste åren!</p></div></section></body></html></div></body></html>