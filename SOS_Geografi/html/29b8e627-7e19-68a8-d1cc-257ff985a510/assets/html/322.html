<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="6b60a629-0a8e-4e7c-a05e-1e81615f2f20"><html><head><meta http-equiv="Content-Type" content="text/html; charset=UTF-8"></head><body><section class="section-l1" id="978-9-147-10385-0_SOS_Geo_imageexport-Sec458-5-3" showtoc="true" ispage="true"><div class="titles"><h2 class="main section-l1" data-level="1" data-type="section-section" data-label="Utrikeshandel och godstransporter" data-uuid="24153520-c3ac-40ee-a0fa-ddcc4c2f76dd" data-show-toc="true"><span data-type="physicalpageref" data-uuid="d104640e8353" class="physicalpageref" data-value="228"></span>Utrikeshandel och godstransporter</h2></div><section class="section-l2" id="978-9-147-10385-0_SOS_Geo_imageexport-Sec459-6-1" showtoc="true" ispage="false"><div class="titles"><h3 class="main section-l2" data-level="2" data-type="section-paragraph" data-label="Sveriges utrikeshandel" data-uuid="dbd1feb5-9cab-461f-91da-0852f4e0f802" data-show-toc="true">Sveriges utrikeshandel</h3></div><div data-type="paragraph" id="978-9-147-10385-0_SOS_Geo_imageexport-Sec459-6-1-text" data-uuid="84fcee33-937d-4d72-bdd0-cc5c35380073"><p>Alltsedan tidig medeltid har mycket handel bedrivits mellan olika delar av Europa. Mängder av råvaror och färdigvaror transporterades med båt på floder, längs kuster och över inhaven Östersjön och Medelhavet.</p><p>När industrialiseringen började för några hundra år sedan i England och Mellaneuropa använde man råvaror som fanns i närheten. När de inte längre räckte till ökade handeln med områden som var rika på råvaror. Ett sådant var Sverige med sina skogar och malmförekomster. För hundra år sedan var Sverige ett land som främst exporterade råvaror och importerade industrivaror.&nbsp;</p><p>Sedan dess har Sverige industrialiserats, och numera svarar råvaror bara för ett par procent av värdet av vår export. Vår import består också nästan bara av industrivaror, men med ett viktigt undantag: 8 procent är råolja.</p><p></p><div><img src="assets/SOS_Geografi_0228_9789147103850_art_r1.png" data-type="illustration" data-uuid="477c2327-9462-49bc-960e-22a70ef2ecd8"></div>En stor del av vår utrikeshandel sker med våra grannländer. Sedan Sverige år 1995 blev medlem av Europeiska Unionen, EU (se s. 258), har handeln också ökat med EU-länderna. Något som är anmärkningsvärt är att bara 6,5 procent av vår import kommer från USA. I Sverige är vi ju mycket påverkade av livsstil, konsumtionsvanor och kultur i USA. Sveriges viktigaste handelspartner är i stället Tyskland, Norge, Danmark, Storbritannien och Finland.<p></p></div></section></section></body></html></div></body></html>