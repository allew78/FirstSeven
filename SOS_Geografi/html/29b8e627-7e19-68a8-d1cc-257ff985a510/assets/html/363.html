<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="353d8608-4ac6-48d5-8b62-bb560ee9d543"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec514-7-2" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Indien" data-uuid="29cb45c4-1504-4d02-a47d-b8b15d658953" data-show-toc="true"><span data-type="physicalpageref" data-uuid="d104640e9422" class="physicalpageref" data-value="249"></span>Indien</h4></div><div data-type="paragraph" id="978-9-147-10385-0_SOS_Geo_imageexport-Sec514-7-2-text" data-uuid="b29c6b2a-4a93-4e07-9653-ef18facddd67"><p>Indien har nästan lika stor befolkning som Kina och har också haft en snabb ekonomisk utveckling på senare tid. Även om 250 miljoner indier lever på mindre än tio kronor om dagen finns det en stor och växande medelklass. 350 miljoner människor räknas idag till medelklassen, och allt fler av dessa har till exempel råd att skaffa bil.</p><div><img src="assets/SOS_Geografi_0249_9789147103850_art_r1.png" data-type="illustration" data-uuid="4cf67d84-e40b-4362-a51c-90948bdf50fb"><div class="caption">En indisk arbetare polerar en solpanel som används för att värma vatten till en kontorsfastighet i New Delhi.</div></div><p>Indien satsar på att bygga ut kärnkraften och hade 2009 17 reaktorer, medan sex höll på att byggas. Men för att den snabba ekonomiska utvecklingen ska kunna fortsätta måste Indien importera stora mängder av både olja och naturgas. Naturgasen behövs, tillsammans med kärnkraften, för att klara elförsörjningen. Hälften av Indiens byar saknar elektricitet, och i de som har el inträffar ofta strömavbrott.</p><p>Men Indien är också en av världens största producenter av förnyelsebar energi. Inte minst har utvecklingen av solenergi tagit fart. På landsbygden där det inte finns elledningar används solceller för att producera el till belysning och tv-apparater, solfångare till att värma vatten och solparaboler för att koka mat.</p><div class="fact"><p class="title">Folkmängd och energiförbrukning 2013</p></div><p></p><table><tbody><tr><td><p>Land</p></td><td><p>Befolkning</p></td><td><p>Tot energi</p></td><td><p>Energi/inv</p></td><td><p>Tot CO<sub>2</sub>megaton</p></td><td><p>CO<sub>2</sub>/inv ton</p></td></tr><tr><td><p>Kina</p></td><td><p>1 358</p></td><td><p>2 209</p></td><td><p>2,1</p></td><td><p>8 251</p></td><td><p>6,1</p></td></tr><tr><td><p>Indien</p></td><td><p>1 236</p></td><td><p>788</p></td><td><p>0,6</p></td><td><p>1 954</p></td><td><p>1,6</p></td></tr><tr><td><p>Sverige</p></td><td><p>9,5</p></td><td><p>50</p></td><td><p>5,3</p></td><td><p>40,4</p></td><td><p>4,3</p></td></tr><tr><td><p>USA</p></td><td><p>314</p></td><td><p>2 141</p></td><td><p>6,8</p></td><td><p>5 074</p></td><td><p>16,2</p></td></tr><tr><td><p>Tyskland</p></td><td><p>82</p></td><td><p>312</p></td><td><p>3,8</p></td><td><p>755</p></td><td><p>9,2</p></td></tr></tbody></table><p>Befolkning: miljoner invånare.</p><p>Energiförbrukning per invånare omräknat till Mtoe, miljoner ton olja.</p></div></section></body></html></div></body></html>