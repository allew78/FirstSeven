<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="278536a5-3da4-4e92-b4ba-8b0ef3d7df6c"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec679-6-4" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Bergskedjor bildas" data-uuid="5391e3f3-5cb8-4ff6-b18d-bfd4a0204ebb" data-show-toc="true"><span data-type="physicalpageref" data-uuid="d104640e12943" class="physicalpageref" data-value="333"></span>Bergskedjor bildas</h3></div><div data-type="paragraph" id="978-9-147-10385-0_SOS_Geo_imageexport-Sec679-6-4-text" data-uuid="6506ccaf-f52b-42aa-a3d8-0c506305d240"><div><img src="assets/SOS_Geografi_0333_9789147103850_art_r1.png" data-type="illustration" data-uuid="68cb10e5-2d33-46e3-875a-e7a8eefc3275"><div class="caption">Anderna är en ung bergskedja som fortfarande håller på att bildas. Det kan man se på de höga och spetsiga topparna. Bilden är från Cuernos del Paine i sydligaste Sydamerika.</div></div><p>När två plattor kolliderar brukar den ena plattan tryckas ner under den andra. Vid Sydamerikas västkust krockar Stillahavsplattan med Syd­amerikanska plattan. Stillahavsplattan som är tyngre pressas sakta ner under den sydamerikanska kontinenten. Där plattan glider ner bildas en djup sänka i havet, en så kallad djuphavsgrav.</p><p>Kanten på Sydamerikanska plattan trycks ihop och pressas uppåt. Lättare material som följt med Stillahavsplattan ned i djupet stiger sakta och lyfter upp landet ovanför. Detta orsakar jordbävningar och sprickor i kontinenten. I sprickorna väller magma upp och leder till vulkanutbrott. Anderna är världens längsta bergskedja, och utmed hela bergskedjan förekommer ofta vulkanutbrott och jordbävningar. Det finns 25 aktiva vulkaner i Anderna, och även om människorna inte bosätter sig precis i vulkansluttningarna kan häftiga utbrott av lava och giftiga gaser ändå var mycket farliga. Men jordbävningarna är värre. De är mycket svåra att förutse och kan inträffa nästan var som helst. Den kraftigaste jordbävning som någonsin registrerats hade styrkan 9,5 på Richterskalan och inträffade 1960 utanför Chiles kust.</p></div></section></body></html></div></body></html>