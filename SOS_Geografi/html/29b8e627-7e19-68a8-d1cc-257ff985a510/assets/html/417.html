<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="84bba251-c3e3-4118-87b1-39debcd1c6e9"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec590-7-1" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Indiens resurser och problem" data-uuid="1a1b14b5-7d7a-424f-9ace-0a69ede2de34" data-show-toc="true">Indiens resurser och problem</h4></div><div data-type="paragraph" id="978-9-147-10385-0_SOS_Geo_imageexport-Sec590-7-1-text" data-uuid="8a5c069f-53f2-44be-b721-fbc86399d6af"><p></p><div><img src="assets/SOS_Geografi_0289_9789147103850_art_r2.png" data-type="illustration" data-uuid="9823eed4-a388-40c9-99cb-77cb3b4ca83e"></div>Liksom i Brasilien finns mycket järnmalm och många andra mineral i Indien. Där bryts också mycket kol, och i Indien spelar fossila bränslen en viktig roll i energianvändningen. En annan skillnad jämfört med Brasilien är att mer än halva landytan är uppodlad i Indien. Den mesta åkermarken är ganska mager, och den har använts så länge och så intensivt att den ger mycket små skördar. Många miljoner bondehushåll lever nästan helt med självhushåll, och de är mycket fattiga. Så är det framför allt i norra och nordöstra Indien. I söder och nordväst är förhållandena bättre. Där regnar det tillräckligt de flesta år, gårdarna är vanligen lite större och många bönder odlar för avsalu. En del har haft råd att skaffa moderna hjälpmedel och deras skördar räcker till alla dem i Indien som inte producerar sin mat själva utan måste köpa den.<p></p></div></section></body></html></div></body></html>