<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="2a5d3afa-c259-4e5f-a4eb-d9eda5c7bbe5"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec542-6-6" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Ryssland och den ryska handeln med
              EU-länderna" data-uuid="7b6761b3-00d9-4178-92a0-b710468d4459" data-show-toc="true"><span data-type="physicalpageref" data-uuid="d104640e10103" class="physicalpageref" data-value="265"></span>Ryssland och den ryska handeln med EU-länderna</h3></div><div data-type="paragraph" id="978-9-147-10385-0_SOS_Geo_imageexport-Sec542-6-6-text" data-uuid="edf34f0b-026e-4173-a880-c290732b6909"><p>Ryssland är världens största land. Större delen av Ryssland ligger i norra Asien, och där är det kallt och glesbefolkat. Mer än hälften av invånarna i Ryssland bor i den europeiska delen. Där finns de största städerna och de viktigaste industriområdena. Här räknar vi därför in Ryssland bland Europas länder.</p><p>Ryssland har stora naturtillgångar, framför allt olja, naturgas, kol, järnmalm, nickel och skog. Ryssland är världens största exportör av naturgas och den näst största av olja. Ungefär en fjärdedel av de energiråvaror som EU-länderna använder kommer från Ryssland. Från olje- och gasfälten i norra Ryssland går ledningar västerut till Östersjökusten och även vidare, ända till Tyskland. Från hamnar längst in i Finska viken och vid Kolahalvön i norr går tankbåtar med rysk olja till EU-länderna.</p><p>EU:s energibehov har ökat för varje år. Det tjänar Ryssland mycket pengar på. Men olje- och naturgasledningarna räcker inte längre till, och trafiken med oljetankers gör det inte heller. Därför öppnades hösten 2011 en gasledning (Nord Stream) på Östersjöns botten från Finska viken förbi Gotland till Greifswald på Tysklands nordkust.</p><p></p><div><img src="assets/SOS_Geografi_0265_9789147103850_art_r1.png" data-type="illustration" data-uuid="4ccc45d1-ecaa-4323-8177-c9d973332a78"></div>Ryska fabriker har svårt att konkurrera med företag i andra industriländer: Ryska varor är inte så efterfrågade utomlands. Ryssland behöver köpa maskiner, bilar och mer komplicerade produkter från andra länder och även mycket livsmedel eftersom stora delar av jordbruket i Ryssland är gammalmodigt och ineffektivt. Därför är det mycket viktigt för landet att sälja så mycket råvaror som möjligt.<p></p></div></section></body></html></div></body></html>