<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="51107835-527b-4c5a-b240-d5fda3cfeebe"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec227-7-2" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Lagrade eller sedimentära bergarter" data-uuid="129e96fb-1733-4fa5-9bc6-b192d92e3b32" data-show-toc="true">Lagrade eller sedimentära bergarter</h3></div><div data-type="paragraph" id="978-9-147-10385-0_SOS_Geo_imageexport-Sec227-7-2-text" data-uuid="8375a8db-2919-4b61-80f9-3bbb9ceb6e2a"><div><img src="assets/SOS_Geografi_0120_9789147103850_art_r3.png" data-type="illustration" data-uuid="4c7b86f2-2412-4d7f-81ad-9e9ef4a344fa"><div class="caption">Kalksten kan vara grå eller rödaktig och innehåller ofta fossil. Kalksten är en sedimentär bergart som har bildats av skalet från små organismer som lever i havet. När de dör faller de ner till botten och bildar tjocka lager som pressas samman till kalksten.</div></div><p>Älvar och floder för med sig fin sand och lera ut till havet. När det strömmande vattnet når havet sjunker sanden och leran till botten. Stora floder som Ganges och Mississippi för med sig enorma mängder material ut i havet. På några miljoner år bildas flera kilometer tjocka lager med sand och lera. Sådana lager brukar kallas för sediment. Längst ner i botten på dessa enorma sedimentpackar är trycket högt, och av leran och sanden bildas sedimentära bergarter. Exempel är sandsten och lerskiffer.</p></div></section></body></html></div></body></html>