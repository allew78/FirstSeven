<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="baca3b13-9c3f-448c-993f-922999147b5e"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec705-6-6" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Renskötsel i Norden" data-uuid="75e43b29-f166-40f9-92d6-7e70691dc9cc" data-show-toc="true"><span data-type="physicalpageref" data-uuid="d104640e13308" class="physicalpageref" data-value="345"></span>Renskötsel i Norden</h3></div><div data-type="paragraph" id="978-9-147-10385-0_SOS_Geo_imageexport-Sec705-6-6-text" data-uuid="13915612-65ed-4410-a0ab-695f70b5c3a7"><div><img src="assets/SOS_Geografi_0345_9789147103850_art_r2.png" data-type="illustration" data-uuid="5283cf59-ef1b-4f98-afc9-3233fd9d47ec"><div class="caption">Sapmi sträcker sig över de norra delarna av Norge, Sverige, Finland och Kolahalvön i Ryssland.</div></div><p>Samerna var de första innevånarna i Skandinavien och räknas därför som Nordens urbefolkning. Sedan lång tid tillbaka i historien har samerna flyttat med sina renar mellan skog och fjäll. Samerna har därför rätt att låta sina renar beta i fjällen och i vissa områden i skogslandet, trots att samerna inte äger marken.</p><p>Samer finns framförallt i de norra delarna av Norge, Sverige och Finland. Det finns också samer på Kolahalvön i nordvästra Ryssland. De kallar sitt land för Sapmi, som alltså sträcker sig över fyra länder. Flest samer finns i Norge, ungefär 60 000. I Sverige bor ungefär 20 000 samer. 4 500 av dessa är renägare och 2 400 arbetar helt eller delvis med renskötsel. De flesta samer arbetar i helt vanliga yrken som inte har med rennäringen att göra.</p></div></section></body></html></div></body></html>