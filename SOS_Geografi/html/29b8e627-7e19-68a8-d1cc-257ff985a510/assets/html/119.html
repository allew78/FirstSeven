<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="7c2ebff9-782f-42fe-85df-7fb7fdd09af1"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec169-7-1" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Varför minskar fångsterna?" data-uuid="ae766f46-f8ca-4ca7-bb09-9259a7fe7d39" data-show-toc="true">Varför minskar fångsterna?</h4></div><div data-type="paragraph" id="978-9-147-10385-0_SOS_Geo_imageexport-Sec169-7-1-text" data-uuid="cbb76e75-5d4d-4280-9482-e4924d79cfd9"><p>Den viktigaste orsaken till att fångsterna minskar är helt enkelt att fisket har blivit för effektivt. Alldeles för många stora och moderna båtar dammsuger haven på fisk. När en art har tagit slut fiskas en annan tills den också nästan har försvunnit. Detta kallas utfiskning.</p><p>En annan orsak till att fisken minskar är att vissa av de stora båtarnas fiskeredskap skrapar sönder känsliga havsbottnar. När bottnen blir förstörd har många fiskarter ingenstans att söka föda. För att undvika att fisken tar slut har de länder som fiskar försökt komma överens om hur mycket fisk som får tas upp ur haven. Men dessa så kallade fiske­kvoter har tillåtit alltför mycket fiske, mycket mer än vad haven tål.</p></div></section></body></html></div></body></html>