<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="2bf45dfa-9f16-4e30-a8be-9f0502cc633b"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec314-6-5" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="När efterfrågan minskar" data-uuid="878498ae-ae21-4cc3-9869-119c3ab0a5d5" data-show-toc="true">När efterfrågan minskar</h3></div><div data-type="paragraph" id="978-9-147-10385-0_SOS_Geo_imageexport-Sec314-6-5-text" data-uuid="60303af4-6bdc-403b-b161-b1148916602e"><p>Efterfrågan på papper ökade i hela världen fram till för några år sedan. Men numera hämtar vi allt mer av vår information via datorer och mobiler i stället för genom tidningar och böcker. Så är det både i Sverige och i de länder i Västeuropa där de svenska pappersbrukens största kunder finns. Därför har papperstillverkarna fått problem.</p><p>Flera tidningspappersbruk har lagts ner under de senaste åren. Andra bruk försöker komma på nya produkter att tillverka. Men då måste de kunna konkurrera med företag som redan har sådan tillverkning. Ofta blir det då i stället så att de måste avskeda (friställa) många av sina arbetare.</p><p>Då blir det stora problem för hela brukssamhället. En del arbetslösa flyttar från orten för att söka arbete någon annanstans. Andra stannar kvar men har mindre pengar att använda och handlar inte så mycket som tidigare. Då kommer också affärer och matställen att känna av de sämre tiderna.</p></div></section></body></html></div></body></html>