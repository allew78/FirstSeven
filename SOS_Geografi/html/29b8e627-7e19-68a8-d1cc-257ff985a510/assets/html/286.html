<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="75f07879-90c3-485a-9b96-332d56c07b22"><html><head><meta http-equiv="Content-Type" content="text/html; charset=UTF-8"></head><body><section class="section-l3" id="978-9-147-10385-0_SOS_Geo_imageexport-Sec405-7-4" showtoc="true" ispage="true"><div class="titles"><h4 class="main section-l3" data-level="3" data-type="section-subparagraph" data-label="Veckoinköp på stormarknaden" data-uuid="d485c079-b028-4227-9adb-b5f4f403e8a1" data-show-toc="true">Veckoinköp på stormarknaden</h4></div><div data-type="paragraph" id="978-9-147-10385-0_SOS_Geo_imageexport-Sec405-7-4-text" data-uuid="67b5904d-f4d3-4f3f-a5b8-c831e0b4867f"><p>De flesta av alla de livsmedel och andra varor som vi dagligen behöver kan vi lagra. Därför kan det räcka med att göra storinköp en eller två gånger i veckan. Då vill vi välja mellan olika varianter och olika märken. Kanske vill du ha ett speciellt pålägg till smörgåsarna eller en särskild sorts frukostmüsli. Den som ska laga middagarna behöver många olika ingredienser. De flesta kunder gör därför veckoinköpen i en stor affär, en stormarknad som har ett brett sortiment. Där kan finnas trettio olika slags leverpastej och fyrtio olika slags ost! Det blir tunga matkassar att ta hem från veckoinköpen på stormarknaden, så de allra flesta kunderna använder bil.</p><p>Stormarknaderna ligger vid stora vägar i städernas utkanter eller vid motorvägsavfarter längre ut på landsbygden, och de har stora parkeringsområden. Kunder utan bil har svårt att dra nytta av stormarknadernas mycket omfattande utbud.</p><p>Men det finns också något mitt emellan. Det finns stora matvaruaffärer i centrum av stora bostadsområden, och de ligger inom cykel- och gångavstånd för de flesta hushåll som bor där. De affärerna har nästan alla livsmedel som en kund kan önska, fast inte så många varianter av varje.</p></div></section></body></html></div></body></html>