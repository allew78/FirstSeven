<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="b2e7807f-39b5-43b8-9c21-197f8f92a7ff"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec313-6-4" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Orter med stor skogsindustri" data-uuid="c64e53bc-a20a-4d54-8793-0ebb4a227f07" data-show-toc="true"><span data-type="physicalpageref" data-uuid="d104640e6171" class="physicalpageref" data-value="159"></span>Orter med stor skogsindustri</h3></div><div data-type="paragraph" id="978-9-147-10385-0_SOS_Geo_imageexport-Sec313-6-4-text" data-uuid="54818177-9d26-4179-8e64-85e4e9abbb60"><p></p><div><img src="assets/SOS_Geografi_0159_9789147103850_art_r1.png" data-type="illustration" data-uuid="6da8454e-70e0-49b9-a848-2e7e72c29c9d"></div>Skogsindustrin växte fram i Norrland, och det var då naturligt att fabrikerna byggdes vid kusten. Dit var det lätt att flotta timret på floderna från inlandet. Från hamnarna kunde sedan de färdiga varorna transporteras på stora fartyg till andra delar av landet och även till andra länder. Skogsindustrierna blev stora arbetsplatser i många orter vid norrlandskusten. De flesta massafabriker och pappersbruk finns fortfarande vid kusterna, och där ligger också de största sågverken som säljer träskivor och andra sågade varor till utlandet.<p></p><p>Det är ett tiotal mycket stora företag, <em>koncerner,</em> som äger pappers- och massafabrikerna. På nästan varje ort där det finns ett pappersbruk är just bruket den allra största arbetsplatsen. Många familjer får inkomsterna därifrån. Om efterfrågan på papper ökar så anställs nog fler arbetare och då blir det ännu mer inkomster i samhället. Affärerna får fler kunder som kanske också gör större inköp. Det är bra tider för hela orten.</p></div></section></body></html></div></body></html>