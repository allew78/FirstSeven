<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="assets/css/document.css"><script src="assets/js/document.js"></script></head><body><div id="titan-page" data-type="page" class="page" data-uuid="0e588f36-41f5-4494-8b87-a5eac670425b"><html><head><meta http-equiv="Content-Type" content="text/html; charset=UTF-8"></head><body><section class="section-l2" id="978-9-147-10385-0_SOS_Geo_imageexport-Sec72-7-2" showtoc="true" ispage="true"><div class="titles"><h3 class="main section-l2" data-level="2" data-type="section-paragraph" data-label="Regnskogarna minskar i snabb takt" data-uuid="48a55b32-6429-4732-99a2-4dc370bf9235" data-show-toc="true"><span data-type="physicalpageref" data-uuid="d104640e1535" class="physicalpageref" data-value="40"></span>Regnskogarna minskar i snabb takt</h3></div><div data-type="paragraph" id="978-9-147-10385-0_SOS_Geo_imageexport-Sec72-7-2-text" data-uuid="3c23299e-ede2-4b30-bd8c-43a454067b12"><p>Under de senaste 100 åren har mer än hälften av jordens regnskogar försvunnit.Om utvecklingen fortsätter i samma takt som idag kommer det inte att finnas någon regnskog alls om 100 år.</p><p>Den vanligaste anledningen till att skogen försvinner är att fattiga bönder hugger ner och bränner skogen för att få lite jord att odla. Men marken i regnskogen är mycket näringsfattig och det går bara att odla några år på en plats, sedan måste ny mark röjas igen.</p><p>Men oftast är det flera orsaker som tillsammans gör att regnskogen skövlas. Myndigheterna kanske bygger en väg till en plats långt inne i den ogenomträngliga regnskogen. Då kan skogsbolagen komma åt den avlägsna skogen med sina maskiner och avverka stora ytor. Efter avverkningen kommer nya bosättare och bränner ner det som finns kvar för att kunna odla marken. Inte sällan sprider sig elden okontrollerat och ytterligare regnskog försvinner.</p><div><img src="assets/SOS_Geografi_0040_9789147103850_art_r1.png" data-type="illustration" data-uuid="1bf99c23-f6a8-4083-a2fa-9eb8f5512986"></div><div><img src="assets/SOS_Geografi_0040_9789147103850_art_r2.png" data-type="illustration" data-uuid="f8e46a25-eb20-4195-970b-c5f32d0cfa92"><div class="caption">Bananplantor på ett svedjebruk i Amazonas.</div></div><p>På senare år har också stora områden regnskog röjts för att ge plats åt industriellt jordbruk i stor skala. I Amazonas odlas sojabönor som säljs på världsmarknaden och stora hjordar med biffkor betar på mark som tidigare var regnskog. I Indonesien har mark som varit regnskog blivit till plantager som producerar palmolja. Denna olja används som biobränsle i västvärlden.</p><div class="fact"><p class="title">MINSKNING AV REGNSKOGEN I AMAZONAS</p><p></p><table><tbody><tr><td><p>År</p></td><td><p>Minskning i km²</p></td></tr><tr><td><p>2006</p></td><td><p>14 286</p></td></tr><tr><td><p>2007</p></td><td><p>11 651</p></td></tr><tr><td><p>2008</p></td><td><p>12 911</p></td></tr><tr><td><p>2009</p></td><td><p>7 464</p></td></tr><tr><td><p>2010</p></td><td><p>7 000</p></td></tr><tr><td><p>2011</p></td><td><p>6 418</p></td></tr><tr><td><p>2012</p></td><td><p>4 656</p></td></tr><tr><td><p>2013</p></td><td><p>5 843</p></td></tr></tbody></table><p><em>Källa: WWF</em></p><p>Mellan 2009 och 2012 minskade takten på av­skogningen i Amazonas.</p><p>På grund av nya lagar i Brasilien har avverkningen ökat igen på senare år.</p></div></div></section></body></html></div></body></html>